---
title: "Postawa z instrumentem"
slug: "postawa-z-instrumentem"
date: 2005-01-01T00:00:00+01:00
kategorie: ['Technika gry']
draft: false
wikilinks: ['Grafika:MarekBlizinskiPozycja.jpg', 'U%C5%82o%C5%BCenie_lewej_r%C4%99ki', 'U%C5%82o%C5%BCenie_prawej_r%C4%99ki', 'blues', 'd%C5%BAwi%C4%99k', 'gitara_akustyczna', 'gitara_klasyczna', 'gryf', 'pasek_do_gitary', 'pud%C5%82o_rezonansowe', 'pud%C5%82o_rezonansowe', 'struny']
aliases: ['/gitara/Postawa_z_instrumentem']
images:
  - path: "/images/MarekBlizinskiPozycja.jpg"
---
{{< image src="/images/MarekBlizinskiPozycja.jpg" >}} - postawa z
instrumentem\]\]

Istotą dobrej **postawy z instrumentem** jest umożliwienie właściwego
psychicznego nastawienia gitarzysty. Chodzi o to, aby podchodził on do
instrumentu bez rezerwy i wyraźnie czuł jego ciężar w stosunku do wagi
swoich rak. Jest to niezbędne do właściwego operowania bezwładnością
gitary. dłoni i palców, bez czego nie osiągnie się perfekcji w grze.

Dobry gitarzysta jest zespolony ze swoim instrumentem, a każdy ruch rąk
związany jest z dźwiękiem. Grający nie powinien myśleć manualnie lecz
dźwiękowo<!-- link nie odnosił się do niczego: 'Postawa z instrumentem' (PosixPath('Postawa_z_instrumentem.md')) links to 'dźwięk' (PosixPath('/no/path/exists')) and that does not exist -->.

### Muzycy bluesowi

Wśród gitarzystów jazzowych istnieje wiele różnych metod gry i wiele
różnych postaw z instrumentem. Nie wszystkie jednak, moim zdaniem,
godne są polecenia. Zwłaszcza niektórzy muzycy
bluesowi<!-- link nie odnosił się do niczego: 'Postawa z instrumentem' (PosixPath('Postawa_z_instrumentem.md')) links to 'blues' (PosixPath('/no/path/exists')) and that does not exist --> traktują instrument bardzo specyficznie,
zgodnie może z wymogami tego gatunku muzycznego, ale zawężają tym
potencjalne możliwości wykonywania innych gatunków jazzu.

### Pozycja klasyczna

Na ogół gitarzyści jazzowi nie przybierają pozycji właściwej dla [gitary
klasycznej]({{< relref "Gitara_klasyczna.md" >}}). Jak wiadomo, zakłada ona
lekkie skręcenie tułowia w lewo. Stosując tę pozycję z gitarami
jazzowymi, które z reguły posiadają większe [pudła
rezonansowe]({{< relref "Pudło_rezonansowe.md" >}}), skręcenie tułowia musiałoby
być znaczniejsze, a to usztywnia i powoduje zmęczenie.

### Cechy dobrej postawy

|                                                                                                                      |
| -------------------------------------------------------------------------------------------------------------------- |
| Niewymuszona, naturalna pozycja ciała, rozluźnione mięśnie, swoboda ruchów to najważniejsze cechy właściwej postawy. |

Instrument powinien być umieszczony tak, aby grający miał dobry dostęp
do wszystkich pozycji na [gryfie]({{< relref "Gryf.md" >}}) i do wszystkich
[strun]({{< relref "Struna.md" >}}) bez zasadniczych zmian w postawie. Gitara nie
powinna uciskać grającego, gdyż może to spowodować drętwienie
przylegających części ciała lub ograniczenie oddechu.

Jest kilka postaw z gitarą, które uwzględniają powyższe, ogólne zasady.
Można się o tym przekonać, oglądając najlepszych gitarzystów. Dowolność
ta wynika z indywidualnego podejścia do instrumentu. Poza tym każdy
człowiek jest zbudowany trochę inaczej - grubość kości, giętkość stawów
i przegubów, proporcja długości rąk i tułowia - wszystko to jest ważne i
trzeba na to zwrócić uwagę przy obieraniu właściwej pozycji. Różnice te
mogą być minimalne lub zasadnicze, ale stosowanie jednej niezmiennej
postawy dla wszystkich uważam za błędne. Każdy gitarzysta sam powinien
znaleźć taki sposób trzymania instrumentu, jaki uważa za najlepszy.

Swobodę i duża dowolność postaw z instrumentem honorują nawet firmy
gitarowe, produkując instrumenty prawo- i leworęczne.

Polecam tu metodę samodzielnego zdobywania umiejętności i będę ją
preferował we wszystkich rozdziałach tej książki. Uważam bowiem, że
muzyk, który nie ma żyłki samouka i nie rozwija jej w mądry sposób,
nigdy nie zostanie jazzmanem.

Chciałbym jednak jeszcze raz zaznaczyć, że pewna swoboda w wyborze
postawy z instrumentem nie może być powodem do lekceważenia problemu,
bowiem opierać się na tym będą wszystkie dalsze umiejętności.

### Proponowana postawa

Moją propozycję, którą traktuję jako punkt wyjścia do dalszych problemów
technicznych, ilustruje zdjęcie obok. W pozycji tej gitara ma to samo
położenie względem grającego na siedząco i na stojąco. W pozycji
siedzącej pasek powinien być lekko naprężony, nie utrzymując jednak
całego ciężaru gitary. Uniwersalność tej pozycji uzyskana jest dzięki
temu, że gitarzysta siedzi na tyle wysoko, aby było możliwe cofnięcie
jego prawej nogi. Powoduje to pewne obniżenie korpusu gitary bez zmiany
jej kąta nachylenia w pionie, a więc tak jak wtedy, gdy gitarzysta stoi.

Bez [paska]({{< relref "Pasek_do_gitary.md" >}}) możliwa jest pozycja z założoną
nogą na nogę, tak jak Herb Ellis. Można również oprzeć gitarę na prawej
nodze. Jest to chyba jedna z najpopularniejszych pozycji, mimo że
powoduje lekkie skręcenie tułowia w prawo.

Proponowana przeze mnie pozycja jest jednak dość kłopotliwa z uwagi na
brak stołeczków o odpowiedniej wysokości. Wprawdzie można z powodzeniem
wykorzystać stołki kontrabasowe, opierając nogi tak jak kontrabasiści ―
lewą wyżej, prawą niżej, ale stołków tych też w sprzedaży nic ma, a
także bywa, że brakuje ich w salach występów. Krzesła dla tej pozycji
są mało przydatne, chyba że gitarzysta prawie uklęknie prawą nogą na
podłodze.

Najlepszym rozwiązaniem byłoby sprawienie sobie specjalnego stołka do
gitary.

### Postawa z gitara akustyczną

Przy grze na [gitarach akustycznych]({{< relref "Gitara_akustyczna.md" >}})
należy zwrócić szczególną uwagę na to, aby instrument nie opierał się
powierzchnią tylnej deki o grającego, lecz spoczywał tylną krawędzią
[pudła rezonansowego]({{< relref "Pudło_rezonansowe.md" >}}) na udach. Górna
krawędź pudła powinna lekko opierać się o klatkę piersiową gitarzysty.
W omawianej pozycji kąt nachylenia szyjki od poziomu powinien wahać się
w granicach 20-40 stopni.

### Ułożenie rąk

  - [Ułożenie prawej ręki]({{< relref "Ułożenie_prawej_ręki.md" >}})
  - [Ułożenie lewej ręki]({{< relref "Ułożenie_lewej_ręki.md" >}})

### Ruch

Na zakończenie tego rozdziału chciałbym zaznaczyć, że mimo iż mój opis
na razie nic nie mówi o ruchu, postawy z instrumentem nie powinno się
traktować statycznie. Jest ona nierozerwalnie związana z grą, a więc
ruchem i praktycznie rozpatrywanie jej w bezruchu mija się z celem.
Muzyk dopiero podczas gry może korygować swoją postawę zgodnie z
indywidualnymi wymaganiami.

