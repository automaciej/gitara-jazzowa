---
title: "Futerał"
slug: "futeral"
date: 2005-01-01T00:00:00+01:00
kategorie: ['Akcesoria gitarzysty']
draft: false
wikilinks: ['Szyjka', 'gitara_elektryczna', 'grafika:Futeraly.jpg', 'gryf', 'pud%C5%82o_rezonansowe', 'struna']
aliases: ['/gitara/Futerał']
images:
  - path: "/images/Futeraly.jpg"
---
{{< figure src="/images/Futeraly.jpg" >}}

**Futerał** służy do ochrony instrumentu przed wpływami atmosferycznymi
oraz ewentualnymi uszkodzeniami mechanicznymi, np. podczas transportu.

Futerały dzielimy na twarde, usztywnione i miękkie. Te ostatnie to
pokrowce wykonane na ogół z dermy, które połowicznie tylko spełniają
swoje zadanie. W ostateczności można je stosować do przenoszenia tanich
[gitar elektrycznych]({{< relref "Gitara_elektryczna.md" >}}) na małe odległości.
Do gitar mających [pudło rezonansowe]({{< relref "Pudło_rezonansowe.md" >}})
konieczne są futerały sztywne, które zabezpieczają instrument nie tylko
przed deszczem i kurzem. Futerały te najczęściej wykonywane są pod
względem materiału i kształtu tradycyjnie, tak jak dla innych
instrumentów smyczkowych. Popularne są też futerały o innych kształtach
niż instrument, np. w formie rombu, prostokątne itd. o konstrukcji
drewnianej, z tworzyw sztucznych, lub bardzo poszukiwane i chyba
najlepsze z duraluminium.

# Wnętrze futerału

Futerały są wewnątrz wyłożone aksamitem lub pluszem, a w miejscach styku
z instrumentem, dodatkowo miękką wykładziną, np. gąbką. Miejsca
podparcia gitary powinny być tak rozplanowane, aby jej ciężar lub
ewentualne wstrząsy nie współdziałały z siłą naciągu
[strun]({{< relref "Struna.md" >}}) i nie mogły spowodować uszkodzenia szyjki.

Futerał powinien trzymać korpus instrumentu dość ciasno, nie
dopuszczając do przesunięć. [Szyjka]({{< relref "Gryf.md" >}}) natomiast nie
może być zbyt mocno podparta, aby nie utrzymywała ciężaru gitary.
Podparcie jest na ogół wymodelowanym wycięciem, przeciwdziałającym
bocznym przesunięciom szyjki. Futerał powinien posiadać kilka dobrych
zamków, aby wyeliminować możliwość nieprzewidzianego otworzenia się.
Konieczna jest też wygodna rączka umieszczona w środku ciężkości
futerału.

# Podróż samolotem

Należy też pamiętać o całkowitym spuszczeniu naciągu strun przed dłuższą
podróżą samolotem, gdyż w pomieszczeniu bagażowym, gdzie zazwyczaj
znajduje się instrument panuje nawet latem niska temperatura, która może
doprowadzić nawet do wyłamania [gryfu]({{< relref "Gryf.md" >}}) z korpusu
instrumentu.

