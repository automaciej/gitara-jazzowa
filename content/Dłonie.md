Każdy muzyk powinien dbać o swoje ręce. Nie tylko utrzymywać je w
czystości, zachowywać estetyczny wygląd, ale i chronić przed
przemęczeniem i skaleczeniem. Konieczne jest również pielęgnowanie
paznokci, które powinny być zawsze krótko obcięte.

Na końcach palców lewej ręki gitarzystom pojawia się zgrubiały naskórek,
dzięki któremu mogą bez bólu dociskać struny do gryfu. Przy zdrowej
skórze nie wymaga on żadnych zabiegów, przy suchej - należy smarować
kremem, tak jak i całe ręce.

Ręce należy myć przed każdym graniem. Niezabrudzone
[struny](struna "wikilink") będą wtedy lepiej stroiły, lepiej będzie się
prezentował lakier na instrumencie, a gitarzysta będzie miał lepsze
samopoczucie.