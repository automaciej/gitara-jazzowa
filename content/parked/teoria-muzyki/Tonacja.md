---
title: "Tonacja"
slug: "tonacja"
date: 2007-07-08T21:30:07Z
kategorie: ['Teoria muzyki']
draft: false
contributor: 'MaciejBlizinski'
wikilinks: ['tryb']
aliases: ['/gitara/Tonacja']
---
**Tonacja** jest pojemnym pojęciem, to znaczy są mu przypisywane różne
znaczenia. W różnych okresach muzyki tonacja była bardziej lub mniej
ścisłym pojęciem. Bywało tak, że utwór musiał zawsze kończyć się
toniką. Jednak ta, podobnie jak każda inna zasada, została w końcu
złamana. Dlatego wolałbym tutaj zostawić wszystkie dodatkowe znaczenia
i skupić się na podstawowym, potrzebnym tutaj ze względów praktycznych.

Tonacja jest punktem odniesienia, centrum do którego odnosi się harmonia
utworu. Tonację określa się poprzez nazwę literową oraz
[tryb]({{< relref "Tryb.md" >}}). Na przykład można mówić o tonacji C-dur albo
F-moll.

Zdefiniujmy następujący zbiór

\(\Phi = \Psi \times \Delta \times \Big( \mathbb{N} \cup \{0\} \Big) \times \Lambda\)

Jest to zbiór wszystkich nazw literowych \((\Psi)\) z wszystkimi
możliwymi liczbami \((n)\) wszystkich znaków chromatycznych
\((\Delta)\) i wszystkich trybów \((\Lambda)\). Innymi słowy jest to
zbiór wszystkich możliwych tonacji.

Tonacją nazwiemy element tego zbioru, czyli czwórkę uporządkowaną
\((\psi, \delta, n, \lambda)\), w której \(\psi\) oznacza nazwę
literową, \(\delta\) znak chromatyczny, \(n\) liczbę znaków
chromatycznych, a \(\lambda\) tryb.

\(\phi = (\psi, \delta, n, \lambda) \in \Phi\)

W tonacji możemy mówić o "stopniach". Ma to zastosowanie do określania
np. akordów, budowanych na konkretnych stopniach. Możemy na przykład
powiedzieć o akordzie zbudowanym na piątym stopniu tonacji.

