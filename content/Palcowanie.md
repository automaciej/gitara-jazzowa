---
title: "Palcowanie"
slug: "palcowanie"
date: 2005-09-17T12:26:37Z
kategorie: ['Technika gry']
draft: false
contributor: 'MaciejBlizinski'
wikilinks: ['Grafika:NutyPalcowanie.png', 'Grafika:NutyPracaLewejReki02.png', 'non_legato', 'staccato']
aliases: ['/gitara/Palcowanie']
images:
  - path: "/images/NutyPalcowanie.png"
  - path: "/images/NutyPracaLewejReki02.png"
---
{{< figure src="/images/NutyPalcowanie.png" >}}

Przejdźmy teraz do problemów **palcowania**, które myślącemu gitarzyście
spędzają nieraz sen z powiek, a bezmyślnemu przeszkadzają całe życie.
Trzeba zaznaczyć, że jest równie wiele możliwości dobrego jak i złego
opakowania danej frazy. Przy czym, aby stwierdzić, czy prawidłowe
opalcowanie jest właściwe pod względem muzycznym należy uznać dokładnie
intencje kompozytora, jeśli chodzi o interpretację, a przy
improwizowaniu wiedzieć dokładnie, jak ma przebiegać artykulacja. Pewne
układy w palcowaniu sprzyjają bowiem określonym cechom frazowania.
Dlatego dla jazzmanów nie ma niezawodnej recepty ani sztywnych zasad.
Mogę podać jedynie pewne wskazówki, które ułatwią rozwiązanie niektórych
problemów palcowania.

## Staccato

Przy grze [staccato]({{< relref "Staccato.md" >}}) lub non
legato<!-- link nie odnosił się do niczego: 'Palcowanie' ('content/Palcowanie.md') links to 'non_legato' ('content/non_legato.md') and that does not exist --> należałoby pamiętać jedynie o tym, aby
lewa ręka umieszczana była w wygodnych dla danych fraz pozycjach.
Wygodnych, tj. takich, które umożliwiają dostęp do określonej grupy
dźwięków. Zmiana pozycji uzasadniona jest wówczas, gdy w nowej zagramy
co najmniej dwa dźwięki.

## Legato

Jeśli chcemy uzyskać legato, do powyższych uwag dodać trzeba następującą
radę: jeśli dwa dźwięki wypadają na dwóch różnych strunach w tej samej
pozycji, to nie należy grać ich tym samym palcem. Nie uzyskalibyśmy
wówczas legata, ponieważ przeniesienie palca z jednego miejsca w drugie
wymaga czasu, w którym żadna ze strun nie może brzmieć. Nie powinno
stosować się w tym wypadku chwytu barrć, ponieważ dość kłopotliwe jest
uniknięcie wtedy równoczesnego brzmienia dwóch dźwięków. Dlatego lepiej
grać wówczas dwoma sąsiednimi palcami ustawionymi w lej samej pozycji.
To tzw. podkładanie wygodniejsze jest, jeśli palec l będzie nad 2, 2 nad
3 a 3 nad 4.

Ten problem palcowania można też rozwiązać zmieniając przy okazji
pozycję, oczywiście jeśli zachodzi taka potrzeba. I tu najważniejsze -
nie bać się zmian pozycji.

## Pozycja

Częstym błędem, nie tylko początkujących gitarzystów, jest kurczowe
trzymanie się jednej pozycji. Brak swobody w poruszaniu się po całym
gryfie bywa raczej wynikiem nie tyle niewydolności technicznej, co
muzycznej abnegacji. Zmiana pozycji jest sztuką, której należy się
nauczyć. Ruch ręki powinien być szybki i zdecydowany, ale jednocześnie
miękki i luźny. Nie powinien powodować napięcia wszystkich mięśni, a
tylko chwilową aktywność tych, które biorą udział w przesunięciu dłoni
wzdłuż gryfu. Kciuk zwalnia wówczas nacisk na szyjkę, ale nie odrywa się
od niej, natomiast pozostałe palce znajdują się w gotowości, tj.
niewielkiej odległości od strun.

Jeśli zmieniamy pozycję, lepiej jest przejść w nowej pozycji na inny
palec, niż użyć tego samego, który grał jako ostatni w poprzedniej.
Unikniemy, nieuchronnego wówczas w mniejszym lub większym stopniu,
efektu glis-sanda oraz zakłócenia frazy lewej ręki.

Sprawdzianem dobrze wykonanej zmiany pozycji jest ćwiczenie, w którym
porównujemy tę samą frazę zagraną w jednej pozycji i w dwóch, np.

{{< figure src="/images/NutyPracaLewejReki02.png" >}}

## Puste struny

Następna moja rada dotyczy strun pustych. Chodzi o to, aby unikać
używania ich zarówno podczas gry melodycznej, jak i harmonicznej.
Częste ich używanie w technice gitary klasycznej, uzasadnione jest grą
wielogłosową, gdzie bez użycia pustych strun faktura ta byłaby
niemożliwa do osiągnięcia. Na gitarze jazzowej puste struny nie
ułatwiają grania, powodują natomiast niezamierzone zmiany barwowe i
artykulacyjne. Jak można się bez trudu przekonać, dźwięki grane na
pustych mają nieco inne brzmienie niż te, które wydobywamy przy pomocy
lewej ręki. Bez nawyku używania pustych strun łatwiej poruszać się we
wszystkich tonacjach i transponować. Frazy melodyczne będą bardziej
zwarte, nic będzie tzw. martwych dźwięków i nad każdym tonem będziemy
mieć pełną kontrolę (artykulacja, wibracja itp.). Odpadnie też
kłopotliwy problem specjalnego tłumienia strun pustych w czasie gry na
innych.

Oczywiście użycie pustych strun pożądane jest dla uzyskania specjalnych
współbrzmień, efektów i w grze wielogłosowej.

## Elastyczność

Ogólnie należy pamiętać, że muzyk jazzowy powinien traktować zasady
palcowania w sposób elastyczny, bo bezmyślne trzymanie się ich prowadzi
do skostnienia jego warsztatu gry.

