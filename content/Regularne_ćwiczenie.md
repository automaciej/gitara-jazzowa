---
title: "Regularne ćwiczenie"
slug: "regularne-cwiczenie"
date: 2005-05-22T23:09:57Z
kategorie: ['Technika gry']
draft: false
contributor: 'MaciejBlizinski'
wikilinks: []
---
Ważne jest, aby gitarzyści mieli stały kontakt z instrumentem i ćwiczyli
regularnie, niezależnie od terminów występów i nagrań. Nawet krótkie
przerwy powodują szybki spadek formy, którą później trzeba odrabiać
przez czas o wiele dłuższy. Po parotygodniowym okresie niegrania
stwardniały naskórek zanika i przy powrocie do instrumentu trzeba
stopniowo i powoli wydłużać czas ćwiczenia. Uniknie się wtedy bolesnych
bąbli, które jeszcze bardziej mogą przedłużyć czas dojścia do formy.

