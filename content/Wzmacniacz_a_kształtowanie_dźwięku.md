Każdy [wzmacniacz](wzmacniacz "wikilink") zaopatrzony jest w
potencjometr siły głosu oraz w mniej lub bardziej rozbudowany equalizer,
który umożliwia regulację barwy dźwięku. Grając w zespole, siłę głosu
ustawia się tak, aby dopasować się dynamicznie do pozostałych
instrumentów. Można jednak za pomocą regulacji siły głosu we
wzmacniaczu kształtować również [barwę](barwa_dźwięku "wikilink") i
właściwości dźwięku. Skrajnym tego przykładem są gitarzyści rockowi,
którzy ustawiając maksymalne często wzmocnienie, grają
charakterystycznym, przesterowanym dźwiękiem.

Przy wykonywaniu muzyki jazzowej należy znaleźć takie ustawienie siły
głosu, które pasując w zespole, jednocześnie daje najkorzystniejszy
dźwięk gitary. W grze standardowej ustawienie małego wzmocnienia
ogranicza możliwości dynamiczne i barwowe, a zbyt duże wzmocnienie
powoduje często niezamierzone zniekształcenia, a przy grze na gitarze z
[pudłem rezonansowym](pudło_rezonansowe "wikilink") - nieoczekiwane
[samowzbudzenia](Sprzężenie_zwrotne "wikilink"). Optymalne wzmocnienie
powinno poza tym uwzględniać możliwości różnicowania
[dynamicznego](dynamika "wikilink") [techniką](technika "wikilink") gry.

Operowanie gałką siły głosu umieszczoną w gitarze ma swoich zwolenników
i przeciwników. Pewne jest, że przy całkowitym otwarciu potencjometru,
barwa dźwięku jest najpełniejsza. Szczególnie czułe na to są wysokie
częstotliwości. Ogólnie można powiedzieć, że nie powinno się używać
potencjometru zamiast kształtowania [dynamiki](dynamika "wikilink")
techniką gry. Niekiedy gitarzyści używają go do specjalnych efektów
brzmieniowych, częściej do regulacji poziomu dynamicznego w zależności
od zmieniającej się roli gitary w zespole (akompaniament - solo). Muzyka
jednak traci naturalność, gdy nadużywa się potencjometru w stopniu
wyraźnie słyszalnym dla słuchacza, tym bardziej, że można osiągnąć cel
tylko odpowiednią techniką gry.

[500px](Grafika:EqualizerWzmacniacza.png "wikilink")

Regulacja barwy dźwięku za pomocą [equalizera](equalizer "wikilink")
[wzmacniacza](wzmacniacz "wikilink") jest sprawą bardzo indywidualną i
każdy gitarzysta powinien wypracować swoje, wypróbowane ustawienia. Na
ogół wzmacniacze wyposażone są w regulatory, które wyodrębniają tony
niskie, średnie i wysokie. Ustawienie barwy dźwięku jasnej lub ciemnej
nie nastręcza trudności. Trzeba jednak wiedzieć, że o charakterze
dźwięku decyduje przede wszystkim stosunek tonów średnich do
częstotliwości skrajnych. Najogólniej można powiedzieć, że ustawienie
barwy z przewagą tonów średnich, jest wykorzystywane najczęściej przez
gitarzystów [mainstreamowych](mainstream "wikilink"). Natomiast
ustawienie barwy z przewagą tonów niskich i przede wszystkim wysokich,
wykorzystywane jest często w muzyce rozrywkowej. Trzeba pamiętać, że
gitara jazzowa w całej swej skali powinna brzmieć wyrównanym dźwiękiem,
najwłaściwszym dla cech muzyki jazzowej. Większe możliwości daje
dodatkowy equalizer, w którym do regulacji wydzielonych jest wiele
wąskich [pasm częstotliwości](pasmo_częstotliwości "wikilink").

**Zobacz też**

  - [Wzmacniacz](Wzmacniacz "wikilink")

[kategoria:technika gry](kategoria:technika_gry "wikilink")