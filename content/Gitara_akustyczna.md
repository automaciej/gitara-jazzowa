[thumb](grafika:GibsonJ200.jpg "wikilink")

**Gitara akustyczna** (ang. *Acoustic steel string guitar* - gitara
akustyczna z metalowymi strunami)

Jest to gitara, której dźwięk wzmacniany jest, podobnie jak w [gitarze
klasycznej](gitara_klasyczna "wikilink"), przez [pudło
rezonansowe](pudło_rezonansowe "wikilink"), ale na tym też podobieństwo
się kończy. Różnice w budowie mają na celu zarówno doskonalsze brzmienie
jak i ułatwienie samej gry.

[thumb](Grafika:GitaraJumboWymiary.png "wikilink")

Gitary oznaczone w katalogach pod „Flattop", „Jumbo", „Folk" - posiadają
większe od gitar klasycznych pudła rezonansowe, co w połączeniu z
metalowymi strunami daje głośne, głębokie i jednocześnie szkliste
brzmienie. W gitarze klasycznej szerszy gryf, a co za tym idzie, większe
odstępy pomiędzy strunami konieczne są, aby grając na jednej strunie,
nic tłumić sąsiedniej palcami [lewej ręki](lewa_ręka "wikilink"). W
jazzie ma to mniejsze znaczenie, natomiast ważniejsza jest wygoda w
palcowaniu i stosowaniu różnych chwytów. Grając piórkiem, tłumi się
niekiedy celowo palcami lewej ręki sąsiednie struny.
[Szyjka](Szyjka "wikilink") z [gryfem](gryf "wikilink") jest więc nieco
węższa. Posiada wewnątrz wzmocnienie, zapobiegające odkształceniom jej
przez siłę naciągu metalowych strun. Gryf z niższymi progami jest lekko
zaokrąglony, co daje lepsze dopasowanie do dłoni szczególnie przy
chwytach barre. Na ogół jest też wysunięty o dwie, trzy pozycje, co
zwiększa praktycznie skalę instrumentu.

Płyta rezonansowa chroniona jest przed ewentualnymi uszkodzeniami
spowodowanymi kostką specjalnym kołnierzem znajdującym się pod otworem
rezonansowym. W przypadku używania instrumentu przez muzyka
profesjonalnego powinno mieć to znaczenie tylko ozdobne. Strunnik
zazwyczaj szerszy, przyklejony większą powierzchnią do płyty
rezonansowej, stanowi całość z [mostkiem](mostek "wikilink").

[frame](Grafika:MostekPrzyklejony.jpg "wikilink")

Gitary tego typu stosuje się do wykonywania muzyki folk, pop, country,
rzadziej rock i jazz. Doskonale nadaje się dla akompaniujących sobie
śpiewaków. Jazzmani ostatnio również często sięgają po ten instrument.

# Gitary Maccaferriego

Odrębnym rodzajem gitar akustycznych są bardzo trudno dostępne gitary
włoskiego lutnika Maccaferriego. Są to instrumenty o oryginalnej
konstrukcji. Wewnątrz [pudła
rezonansowego](pudło_rezonansowe "wikilink") znajdują się dodatkowe
płyty wzbudzające oraz ekrany akustyczne, przekazujące falę dźwiękową
przez duży otwór w górnej płycie. Instrumenty te mają bardzo mocny,
nośny ton o dość jasnej barwie. Na gitarze Maccaferriego, modelu „Jazz"
grał [Django Reinhardt](Django_Reinhardt "wikilink").

[Akustyczna, gitara](kategoria:rodzaje_gitar "wikilink")