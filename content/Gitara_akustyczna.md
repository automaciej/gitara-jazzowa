---
title: "Gitara akustyczna"
slug: "gitara-akustyczna"
date: 2005-01-01T00:00:00+01:00
kategorie: ['Rodzaje gitar']
draft: false
wikilinks: ['Django_Reinhardt', 'Grafika:GitaraJumboWymiary.png', 'Grafika:MostekPrzyklejony.jpg', 'Szyjka', 'gitara_klasyczna', 'grafika:GibsonJ200.jpg', 'gryf', 'lewa_r%C4%99ka', 'mostek', 'pud%C5%82o_rezonansowe', 'pud%C5%82o_rezonansowe']
images:
  - path: "/images/GibsonJ200.jpg"
  - path: "/images/GitaraJumboWymiary.png"
  - path: "/images/MostekPrzyklejony.jpg"
---
{{< image src="/images/GibsonJ200.jpg" width="400" height="178" >}}

**Gitara akustyczna** (ang. *Acoustic steel string guitar* - gitara
akustyczna z metalowymi strunami)

Jest to gitara, której dźwięk wzmacniany jest, podobnie jak w [gitarze
klasycznej]({{< relref "Gitara_klasyczna.md" >}}), przez [pudło
rezonansowe]({{< relref "Pudło_rezonansowe.md" >}}), ale na tym też podobieństwo
się kończy. Różnice w budowie mają na celu zarówno doskonalsze brzmienie
jak i ułatwienie samej gry.

{{< image src="/images/GitaraJumboWymiary.png" width="400" height="306" >}}

Gitary oznaczone w katalogach pod „Flattop", „Jumbo", „Folk" - posiadają
większe od gitar klasycznych pudła rezonansowe, co w połączeniu z
metalowymi strunami daje głośne, głębokie i jednocześnie szkliste
brzmienie. W gitarze klasycznej szerszy gryf, a co za tym idzie, większe
odstępy pomiędzy strunami konieczne są, aby grając na jednej strunie,
nic tłumić sąsiedniej palcami [lewej ręki]({{< relref "Lewa_ręka.md" >}}). W
jazzie ma to mniejsze znaczenie, natomiast ważniejsza jest wygoda w
palcowaniu i stosowaniu różnych chwytów. Grając piórkiem, tłumi się
niekiedy celowo palcami lewej ręki sąsiednie struny.
[Szyjka]({{< relref "Gryf.md" >}}) z [gryfem]({{< relref "Gryf.md" >}}) jest więc nieco
węższa. Posiada wewnątrz wzmocnienie, zapobiegające odkształceniom jej
przez siłę naciągu metalowych strun. Gryf z niższymi progami jest lekko
zaokrąglony, co daje lepsze dopasowanie do dłoni szczególnie przy
chwytach barre. Na ogół jest też wysunięty o dwie, trzy pozycje, co
zwiększa praktycznie skalę instrumentu.

Płyta rezonansowa chroniona jest przed ewentualnymi uszkodzeniami
spowodowanymi kostką specjalnym kołnierzem znajdującym się pod otworem
rezonansowym. W przypadku używania instrumentu przez muzyka
profesjonalnego powinno mieć to znaczenie tylko ozdobne. Strunnik
zazwyczaj szerszy, przyklejony większą powierzchnią do płyty
rezonansowej, stanowi całość z [mostkiem]({{< relref "Mostek.md" >}}).

{{< image src="/images/MostekPrzyklejony.jpg" width="301" height="139" >}}

Gitary tego typu stosuje się do wykonywania muzyki folk, pop, country,
rzadziej rock i jazz. Doskonale nadaje się dla akompaniujących sobie
śpiewaków. Jazzmani ostatnio również często sięgają po ten instrument.

# Gitary Maccaferriego

Odrębnym rodzajem gitar akustycznych są bardzo trudno dostępne gitary
włoskiego lutnika Maccaferriego. Są to instrumenty o oryginalnej
konstrukcji. Wewnątrz [pudła
rezonansowego]({{< relref "Pudło_rezonansowe.md" >}}) znajdują się dodatkowe
płyty wzbudzające oraz ekrany akustyczne, przekazujące falę dźwiękową
przez duży otwór w górnej płycie. Instrumenty te mają bardzo mocny,
nośny ton o dość jasnej barwie. Na gitarze Maccaferriego, modelu „Jazz"
grał [Django Reinhardt]({{< relref "Django_Reinhardt.md" >}}).

Akustyczna, gitara<!-- link nie odnosił się do niczego: 'Gitara akustyczna' (PosixPath('Gitara_akustyczna.md')) links to 'kategoria:rodzaje_gitar' (PosixPath('/no/path/exists')) and that does not exist -->
