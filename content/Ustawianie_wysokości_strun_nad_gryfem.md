---
title: "Ustawianie wysokości strun nad gryfem"
slug: "ustawianie-wysokosci-strun-nad-gryfem"
date: 2010-04-13T06:33:44Z
kategorie: ['Konserwacja gitary']
draft: false
contributor: 'MaciejBlizinski'
wikilinks: ['gitara_akustyczna', 'gitara_akustyczna', 'gitara_elektryczna', 'gryf', 'gryf', 'mostek', 'struny']
aliases: ['/gitara/Ustawianie_wysokości_strun_nad_gryfem']
---
Ustawianie wysokości [strun]({{< relref "Struna.md" >}}) nad
[gryfem]({{< relref "Gryf.md" >}}) jest sprawą indywidualną. Oczywiście nie
należy przekraczać pewnych granic. Jeżeli ktoś lubi mieć struny bardzo
nisko, powinien uważać, aby nie obijały się one o progi, znajdujące się
pod aktywną częścią struny. Wpływa to ujemnie na jakość brzmienia
instrumentu. Przy niskim ustawieniu strun, szczególnie ważne jest, aby
progi były precyzyjnie nabite i miały idealnie równa wysokość. Również i
[gryf]({{< relref "Gryf.md" >}}) ujawnia wówczas swoje ewentualne wyboczenia.

Odległość strun od gryfu reguluje się za pomocą podwyższania lub
obniżania [mostka]({{< relref "Mostek.md" >}}). Jeżeli w [gitarze
akustycznej]({{< relref "Gitara_akustyczna.md" >}}) wymagana jest korekta
wysokości strun, a mostek nie ma możliwości regulacji, należy zastąpić
go innym o odpowiedniej wysokości. W przypadku konieczności obniżenia
mostka można go nieco podpiłować.

Z uwagi na wygodę gry większość gitarzystów ustawia minimalną odległość
strun od gryfu. Struny ustawione za wysoko, nie spełniają dobrze swego
zadania. Utrudnia to grę, a przede wszystkim powoduje złe strojenie
instrumentu, ponieważ przy dociskaniu zbyt oddalonych strun od progów,
zwiększamy ich naciąg, co powoduje znaczne podwyższenie dźwięku. Na ogół
wysokość strun mierzona od XII progu wynosi od 1-2 mm dla [gitar
elektrycznych]({{< relref "Gitara_elektryczna.md" >}}) i ok. 3 mm dla [gitar
akustycznych]({{< relref "Gitara_akustyczna.md" >}}).

