---
title: "Sprzężenie zwrotne"
slug: "sprzezenie-zwrotne"
date: 2005-01-01T00:00:00+01:00
kategorie: ['Technika gry']
draft: false
wikilinks: ['alikwot', 'fla%C5%BColet', 'pud%C5%82o_rezonansowe', 'solid_body', 'wybrzmienie']
aliases: ['/gitara/Sprzężenie_zwrotne', '/sprzezenia']
---
Jest to efekt, który w praktyce pozwala na osiąganie dowolnie [długo
brzmiących]({{< relref "Wybrzmienie.md" >}}) dźwięków.

Mechanizm tego zjawiska jest następujący: nastawiając siłę głosu we
wzmacniaczu odpowiednio głośno oraz ustawiając się z gitarą blisko
głośników, powodujemy nakładanie się fali dźwiękowej na drgania
struny. Fala ta pobudza strunę do dalszych drgań i nie pozwala na ich
ustanie, skutkiem czego z głośników nieustannie wydobywa się dźwięk,
który pobudza strunę... itd. Sprzężenia stosuje się raczej na gitarach
solid body<!-- link nie odnosił się do niczego: PosixPath('Solid_body.md') wants to redirect to PosixPath('Solid_body.md'), but PosixPath('Solid_body.md') will be deleted -->. Gitary z [pudłem
rezonansowym]({{< relref "Pudło_rezonansowe.md" >}}) wzbudzają niektóre dźwięki
same i trudno je opanować.

Różne dźwięki mają różne predyspozycje do wzbudzania. Bywa tak, że
niektóre z nich wzbudzają się samorzutnie, a niektóre są krótkie i
„głuche", mimo „wchodzenia" gitarą w głośniki. Różnice te maleją wraz
z podwyższaniem jakości instrumentów.

Nieco łatwiej, choć nie jest to regułą, wzbudzają się dźwięki niskie.
Łatwiej też osiąga się sprzężenie przy dodaniu basu w equalizerze
wzmacniacza. Gitarzyści rockowi, którzy najczęściej korzystają ze
sprzężenia, ustawiają jednak dość wysoką barwę dźwięku, właściwą dla
uprawianej przez nich muzyki. Konieczne jest wówczas bardzo duże lub
nawet maksymalne wzmocnienie dźwięku. Uzyskane wtedy zniekształcenia i
pewna chropowatość tonu charakterystyczne są dla muzyki rock.

Wykorzystywanie sprzężenia zwrotnego wymaga dużej umiejętności i
praktyki. Czyhają tu na grającego różne niespodzianki - niektóre dźwięki
trzeba hamować przed samowzbudzeniem, bo natężenie ich rosłoby samo.
niektóre dźwięki trzeba specjalnie pobudzać, aby nie zgasły.

W grze ze sprzężeniem występuje pewna przypadkowość. To, czy określone
dźwięki będą wzbudzane czy nie, zależy od wielu czynników. Rodzaj
gitary, wzmacniacza, ustawienie ich na odpowiedni rodzaj pracy,
odległość instrumentu od głośników i ich wzajemne położenie, akustyka
wnętrza sali, a nawet warunki atmosferyczne (ciśnienie, wilgotność) - to
najważniejsze z nich. Przy tych samych instrumentach ustawionych
jednakowo, jednego dnia najlepiej będzie się wzbudzać np. dźwięk „f", a
innego dnia „d".

Bywa też tak, że inne instrumenty z zespołu wzbudzają określone struny
gitary i jeśli gitarzysta nie będzie ich specjalnie tłumił, spowoduje
niezamierzoną kakofonię.

Przy niektórych dźwiękach w pewnym ustawieniu, można osiągnąć ciekawe
[flażolety]({{< relref "Flażolet.md" >}}), gdyż podczas trwania dźwięku ze
sprzężeniem, niektóre alikwoty<!-- link nie odnosił się do niczego: 'Sprzężenie zwrotne' (PosixPath('Sprzężenie_zwrotne.md')) links to 'alikwot' (PosixPath('/invalid/path')) and that does not exist --> stają się
głośniejsze od dźwięku podstawowego. Wykorzystywanie wszystkich
możliwości sprzężenia zwrotnego da pozytywny efekt muzyczny tylko pod
warunkiem dużej wrażliwości i poczucia muzycznego smaku gitarzysty.

