Gitara jazzowa brzmi najlepiej przy a = 440 Hz. Taki też strój mają
organy Hammonda, Fender-piano. W Polsce często spotyka się jednak
fortepiany akustyczne strojone wyżej, niekiedy aż o ćwierć tonu, na ogół
w orkiestrach smyczkowych i dętych, ponoć ze względu na specyfikę tych
instrumentów. Dlatego grając z fortepianem akustycznym, należy zwrócić
szczególną uwagę na jego wysokość stroju i dostosować się do niego.

Chciałbym jeszcze dodać, że w wypadku gdy musimy dostroić gitarę do
instrumentu, który ma pewne odchylenia od stroju a = 440 Hz, nie możemy
zaczynać od dokładnego strojenia jednej struny, później drugiej ild.
Podwyższając lub obniżając cały strój gitary, trzeba pamiętać, że jej
konstrukcja jest elastyczna i minimalnie poddaje sięsile naciągu strun.
Dlatego, gdy np. zwiększamy naciąg czterech strun, to pozostałe dwie
obniżą strój. I odwrotnie, gdy obniżamy strój czterech strun, to
zwiększy się naciąg pozostałych. Jest na to jedna rada: musimy najpierw
prowizorycznie wyrównać strój wszystkich strun do wymaganej wysokości i
dopiero wtedy dokładnie dostroić gitarę według opracowanej metody.

Ta sama zasada obowiązuje po zmianie [strun](struna "wikilink"). Wówczas
przez kilka dni dopasowują one swoje ułożenie i obniżają strój. Należy
go podciągać zawsze do właściwej wysokości. Jeśli będziemy pamiętać o
powyższych uwagach, gitara nasza będzie stroić precyzyjnie nie tylko ,,w
sobie", ale i do innych instrumentów.

**Zobacz też**

  - [Strojenie gitary](Strojenie_gitary "wikilink")

[kategoria:strojenie gitary](kategoria:strojenie_gitary "wikilink")