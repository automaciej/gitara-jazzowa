---
title: "Flażolet sztuczny"
slug: "flazolet-sztuczny"
date: 2005-05-22T16:57:22Z
kategorie: ['Technika gry']
draft: false
contributor: 'MaciejBlizinski'
wikilinks: ['grafika:PrawaRekaPodczasWykonywaniaFlazoletuSztucznego.jpg', 'grafika:WykonywanieFlazoletowSztucznychWpozycjiKciukowej.jpg']
aliases: ['/gitara/Flażolet_sztuczny', 'flażolet-sztuczny']
images:
  - path: "/images/PrawaRekaPodczasWykonywaniaFlazoletuSztucznego.jpg"
  - path: "/images/WykonywanieFlazoletowSztucznychWpozycjiKciukowej.jpg"
---
{{< figure src="/images/PrawaRekaPodczasWykonywaniaFlazoletuSztucznego.jpg" >}}
{{< figure src="/images/WykonywanieFlazoletowSztucznychWpozycjiKciukowej.jpg" >}}

Przy flażoletach naturalnych dysponujemy jednak dość ograniczonym
zbiorem dźwięków. Tych ograniczeń nie ma stosując grę flażoletami
sztucznymi. Z dowolnie skróconej struny możemy bowiem wydobyć każdy z
flażoletów. Mamy więc nawet większy zasób dźwięków, niż przy grze
normalnym tonem. Podczas wydobycia flażoletu sztucznego, lewa ręka jest
zajęta skracaniem struny. Trzeba więc prawą ręką jednocześnie uderzyć i
stłumić strunę w określonym miejscu. Grając kostką mamy kilka sposobów
wykonania. Oto jeden z wygodniejszych: trzecim lub czwartym palcem
tłumimy strunę w miejscu węzła alikwotu. a kostką trzymaną kciukiem i
palcem wskazującym, uderzamy w strunę.

Grając flażoletami sztucznymi, skracamy strunę lewą ręką tak, jak przy
grze normalnym dźwiękiem. W zależności od skrócenia struny przemieszcza
się węzeł danego alikwotu. Prawa ręka musi być wówczas nie tylko
zsynchronizowana z lewą w czasie, ale i miejscem tłumienia struny.
Trzeba zaznaczyć, ze ze względu na niekomplikowanie gry, do danej serii
dźwięków używa się tylko jednego typu flażoletów.

Można stosować sposób wykorzystywany w technice gry klasycznej: kciukiem
prawej ręki tłumi się strunę w miejscu węzła alikwotu, a palcem
wskazującym uderza się w strunę.

Dość trudną i bardzo rzadko używaną metodą gry flażoletami sztucznymi na
gitarze, jest stosowanie techniki zapożyczonej od instrumentów
smyczkowych, tj. skracanie i tłumienie strun lewą ręką. Skracamy
pierwszym palcem, a tłumimy czwartym. Ze względu na możliwość objęcia
dłonią większej odległości, można też skracać strunę kciukiem, tak jak
przy grze w wysokich pozycjach na kontrabasie i wiolonczeli. Tą metodą
można precyzyjniej synchronizować miejsce tłumienia do miejsca skrócenia
struny.

Muzycy jazzowi wypracowują sobie również inne sposoby wydobywania
sztucznych flażoletów. Zarówno przy grze flażoletami naturalnymi jak i
sztucznymi można wydobywać dźwięki na jednej strunie. Wykonujemy to,
tłumiąc strunę w ten sposób, aby nieco drgała również w miejscu węzła
alikwotu. Oprócz flażoletu, słychać wówczas dźwięk pustej struny. Jest
to dość ciekawy efekt, stosowany jednak sporadycznie lub wręcz
przypadkowo, ze względu na trudności wykonania.

