---
title: "Siła uderzenia a barwa dźwięku"
slug: "sila-uderzenia-a-barwa-dzwieku"
date: 2005-05-22T18:12:37Z
kategorie: ['Technika gry']
draft: false
contributor: 'MaciejBlizinski'
wikilinks: ['artykulacja', 'dynamika', 'kostka', 'wzmacniacz']
aliases: ['/gitara/Siła_uderzenia_a_barwa_dźwięku']
---
W rozdziale o podstawowej barwie dźwięku wspomniałem o zależności
pomiędzy ustawieniem siły głosu we wzmacniaczu, a barwą dźwięku.
Zależność ta istnieje również w stosunku do siły uderzenia w strunę.
Trzeba pamiętać, że akustycznie siła głosu będzie taka sama, gdy grając
mocno, zredukujemy siłę głosu wzmacniacza, lub gdy grając lżej
odpowiednio ją wzmocnimy. Zmieni się wówczas tylko barwa dźwięku i jego
właściwości.

Omówimy najpierw sytuację wynikającą z lżejszego uderzenia przy
rekompensacie wzmocnienia siły głosu we wzmacniaczu. Przede wszystkim
dysponujemy wówczas dłuższym dźwiękiem. Dzieje się lak dlatego, że
zmniejsza się wtedy atak w stosunku do dalszego przebiegu dźwięku,
ponieważ im struna ma mniejszą amplitudę drgań, tym wolniej następuje
spadek jej dynamiki - wybrzmiewania.

Dłuższy dźwięk nie jest jedyną zaletą takiego ustawienia. Następuje
wówczas większa podatność dźwięku na
[artykulację]({{< relref "Artykulacja.md" >}}) oraz
[dynamikę]({{< relref "Dynamika.md" >}}). Dla gitarzysty jazzowego jest to na
tyle ważne, że nie powinny go zrazić pewne niedogodności wynikające z
omawianego ustawienia. A więc gra piano będzie nieco utrudniona,
ponieważ do dźwięku dołączają się nazbyt wzmocnione efekty
towarzyszące, jak tarcie [kostki]({{< relref "Kostka.md" >}}) o strunę, rozmaite
przypadkowe stuki i przede wszystkim słychać wówczas pracę lewej ręki, a
więc zdejmowanie palca ze struny, przesuwanie przy zmianie pozycji itp.
Przy nienajlepszym sprzęcie wzmaga się również „brum" i szumy własne
[wzmacniacza]({{< relref "Wzmacniacz.md" >}}). Dlatego każdy gitarzysta powinien
znaleźć indywidualny starannie wypośrodkowany stosunek siły uderzenia w
strunę do ustawienia siły głosu we wzmacniaczu, mając na uwadze
zależności, o których mówiłem i które przypominam w tabelce.

|                             |                            |            |
| --------------------------- | -------------------------- | ---------- |
| **Siła uderzenia w strunę** | **Siła głosu wzmacniacza** | **Dźwięk** |
| **Wybrzmienie**             | **Atak**                   |            |
| duża                        | mała                       | krótkie    |
| mała                        | duża                       | długie     |

