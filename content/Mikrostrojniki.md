---
title: "Mikrostrojniki"
slug: "mikrostrojniki"
date: 2005-05-23T21:00:04Z
kategorie: ['Budowa gitary', 'Strojenie gitary']
draft: false
contributor: 'MaciejBlizinski'
wikilinks: ['Floyd_Rose', 'Grafika:MostekZMikrostrojnikami.jpg', 'Grafika:NutyStrojenieMikrostrojnikami.png', 'Strojenie_gitary', 'gitara_elektryczno-akustyczna']
aliases: ['/gitara/Mikrostrojniki']
images:
  - path: "/images/MostekZMikrostrojnikami.jpg"
  - path: "/images/NutyStrojenieMikrostrojnikami.png"
---
Przy omawianiu [gitary
elektryczno-akustycznej]({{< relref "Gitara_elektryczno-akustyczna.md" >}})
wspomniałem o tzw. mikrostrojnikach, znacznie ułatwiających strojenie.
Zakłada sieje na strunnik, a struny na strojniki, tak jak w
instrumentach smyczkowych.

W mikrostrojniki wyposażone są wszystkie gitary z mostkami typu [Floyd
Rose]({{< relref "Floyd_Rose.md" >}}) i podobne, w których jest blokada strun na
podstawku przy główce.

Zalety ich są niezaprzeczalne. W gitarze wyposażonej w mikrostrojniki,
do wyrównywania stroju praktycznie w ogóle nie używa się maszynek, przez
co pomija się ich niedokładności i luzy, oraz nie rusza się zwoju struny
na kotku. Jest on słabym punktem struny w trzymaniu stałej wysokości
dźwięku. Gdy chcemy obniżyć strój przy pomocy maszynki, struna
opierając się na siodełku, nie kurczy się równomiernie, ale najpierw
pomiędzy kołkiem a siodełkiem. Powoduje to pewne rozluźnienie zwoju na
kołku, który dopiero później, niekiedy podczas gry zaciska się,
wyrównując napięcie całej struny i powodując tym obniżenie jej stroju.

Używając mikrostrojników pozbywamy się tych problemów. Strojenie jest
wygodniejsze również dzięki temu, że strojniki obsługuje ręka prawa.
Można więc lewą ręką skracać strunę w dowolnej pozycji i jednocześnie
stroić ją. Można również porównywać wysokość dźwięków strun brzmiących
jednocześnie i w trakcie trwania współbrzmienia stroić jedną ze strun,
np.:

{{< image src="/images/NutyStrojenieMikrostrojnikami.png" >}}

Na zakończenie dodam, że pomijając wszystkie omówione dotychczas zalety,
mikrostrojniki mają o wiele większą dokładność dzięki innemu przełożeniu
ruchu obrotowego na naciąg strun.

{{< image src="/images/MostekZMikrostrojnikami.jpg" >}}

**Zobacz też**

  - [Strojenie gitary]({{< relref "Strojenie_gitary.md" >}})


