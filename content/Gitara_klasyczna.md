---
title: "Gitara klasyczna"
slug: "gitara-klasyczna"
date: 2005-01-01T00:00:00+01:00
kategorie: ['Rodzaje gitar']
draft: false
wikilinks: ['Antonio_Torres', 'Charlie_Byrd', 'Django_Reinhardt', 'Grafika:GitaraKlasycznaWymiary.png', 'Joe_Pass', 'Laurindo_Almeida', 'R%C3%B3%C5%BCne_techniki_gry_na_gitarze', 'grafika:GitaraKlasyczna.png', 'maszynka', 'pud%C5%82o_rezonansowe']
aliases: ['/gitara/Gitara_klasyczna']
images:
  - path: "/images/GitaraKlasyczna.png"
  - path: "/images/GitaraKlasycznaWymiary.png"
---
{{< image src="/images/GitaraKlasyczna.png" >}}

**Gitara klasyczna** jest instrumentem będącym pierwowzorem wszystkich
późniejszych rozwiązań. Lutnikiem, który w połowie XIX w. wypracował
najdoskonalszy model gitary klasycznej, był Antonio
Torres<!-- link nie odnosił się do niczego: 'Gitara klasyczna' (PosixPath('Gitara_klasyczna.md')) links to 'Antonio_Torres' (PosixPath('/no/path/exists')) and that does not exist -->. Od tego czasu rozwiązanie
konstrukcyjne gitary klasycznej nie jest już zmieniane, a wszystkie jej
parametry są ściśle określone. Większe odchylenia od nich prowadzą do
straty jakości tonu. Oto typowe wymiary:

{{< image src="/images/GitaraKlasycznaWymiary.png" >}}

Boczki gitary mają wysokość od 8 do 10 cm. Wyższe boczki powodują
głębsze, ciemniejsze brzmienie, a niższe – jaśniejsze. Grubość szyjki
jest nie większa niż 25 mm, szerokość przy siodełku 50 mm, a przy XII
progu około 62 mm. Liczba metalowych progów ustalona została na
dziewiętnaście, a menzura waha się w granicach 63-66 cm. Płyta
rezonansowa i spód są płaskie.

Bardzo ważny dla jakości brzmienia jest materiał, z którego został
wykonany instrument. Dolna płyta [pudła
rezonansowego]({{< relref "Pudło_rezonansowe.md" >}}) oraz boczki zrobione są z
wyschniętego drewna drzew liściastych, najczęściej klonu lub palisandru.
Najważniejsza dla brzmienia górna płyta rezonansowa wykonana jest z
dobrze wysuszonego drewna świerkowego, które musi się odznaczać drobnymi
i prostymi słojami pozbawionymi sęków. Odpowiednie belkowanie wewnątrz
pudła rezonansowego zabezpiecza je przed siłą naciągu strun. Sam
strunnik z mostkiem przyklejony jest bezpośrednio do płyty rezonansowej.
Na główce gitary umieszczono mechanizmy, służące do strojenia
instrumentu, tzw. „maszynki<!-- link nie odnosił się do niczego: 'Gitara klasyczna' (PosixPath('Gitara_klasyczna.md')) links to 'maszynka' (PosixPath('/no/path/exists')) and that does not exist -->".

Struny do gitary klasycznej są nylonowe, basowe zaś jeszcze owija się
cienkim drucikiem (owijką).

Przy budowie gitary wymagana jest niezwykła precyzja, bowiem każdy
element ma decydujący wpływ na wartość instrumentu. Upraszczając, można
by powiedzieć, że płyta rezonansowa decyduje o brzmieniu, szyjka z
gryfem o wygodzie gry, rozmieszczenie progów o strojeniu gitary.

Ponieważ gitara klasyczna jest jedynym rodzajem gitary, która doczekała
się u nas dość dokładnych opisów, nie będę się nią zajmował bardziej
szczegółowo. Omawiam ją w tej książce jedynie jako punkt wyjścia dla
dokonania porównań.

Gitara klasyczna to instrument służący do wykonywania muzyki pisanej
przede wszystkim przez kompozytorów ,,poważnych". W jazzie zajmuje ona
marginesowe miejsce, z uwagi na zbyt słabe i krótkie (szczególnie w
górze) brzmienie, a przede wszystkim na klasyczną technikę gry, nie
dopuszczającą typowych dla jazzu środków wyrazu.

Gitarę klasyczną wykorzystuje się w dużych orkiestrach ze względów
kolorystycznych oraz dobrego łączenia się barwy dźwięku z sekcją
smyczków. Często używana jest też w muzyce brazylijskiej. Do obu tych
zastosowań bardziej odpowiednia wydaje się być technika jazzowa i ta na
ogół jest stosowana. W małym combo, jako instrument jazzowy gitara
klasyczna, moim zdaniem, nie sprawdza się, szczególnie traktowana
techniką klasyczną (patrz Charlie Byrd<!-- link nie odnosił się do niczego: 'Gitara klasyczna' (PosixPath('Gitara_klasyczna.md')) links to 'Charlie_Byrd' (PosixPath('/no/path/exists')) and that does not exist -->,
Laurindo Almeida<!-- link nie odnosił się do niczego: 'Gitara klasyczna' (PosixPath('Gitara_klasyczna.md')) links to 'Laurindo_Almeida' (PosixPath('/no/path/exists')) and that does not exist -->), z wyjątkiem [Django
Reinhardta]({{< relref "Django_Reinhardt.md" >}}), którego technika różniła się
znacznie od techniki klasycznej.

Jako instrument solowy, gitarę klasyczną możemy podziwiać w rękach [Joe
Passa]({{< relref "Joe_Pass.md" >}}), który przy grze wielogłosowej również
stosuje technikę jazzową - (patrz rozdział pt. „Różne techniki gry na
gitarze<!-- link nie odnosił się do niczego: 'Gitara klasyczna' (PosixPath('Gitara_klasyczna.md')) links to 'Różne_techniki_gry_na_gitarze' (PosixPath('/no/path/exists')) and that does not exist -->").

Klasyczna, gitara<!-- link nie odnosił się do niczego: 'Gitara klasyczna' (PosixPath('Gitara_klasyczna.md')) links to 'kategoria:rodzaje_gitar' (PosixPath('/no/path/exists')) and that does not exist -->
