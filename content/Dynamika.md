---
title: "Dynamika"
slug: "dynamika"
date: 2005-01-01T00:00:00+01:00
kategorie: ['Technika gry']
draft: false
wikilinks: ['grafika:NutyKsztaltowanieDzwieku01.png', 'kostka', 'sekcja_rytmiczna']
aliases: ['/gitara/Dynamika']
images:
  - path: "/images/NutyKsztaltowanieDzwieku01.png"
---
Operowanie **dynamiką** w grze na gitarze jest niedoceniane i często
wręcz ignorowane. Dzieje się tak przedewszystkim za sprawą prymitywizmu
niektórych cech modnej, popularnej muzyki, która w swej ogólnej,
pospolitej masie wtórnie spowodowała utarcie się przekonania o
upośledzeniu gitary pod tym względem. Oczywiście można dyskutować na
temat stopnia możliwości dynamiczno-artykulacyjnych gitary, porównując
ją np. do saksofonu, ale byłby to spór jałowy; wiadomo, że różne
instrumenty mają różne możliwości. Pewne jest, że na gitarze można i
trzeba operować dynamiką. W tym celu gitarzysta powinien poznać zakres
funkcjonalnej dynamiki swojego instrumentu. Zakres ten będzie większy
podczas gry solo i w małym zespole, mniejszy w big-bandzie, przy czym
uzależnione to jest jeszcze od charakteru gry [sekcji
rytmicznej]({{< relref "Sekcja_rytmiczna.md" >}}).

# Techniczne sposoby uzyskiwania dynamiki

## Różnicowanie głębokości wchodzenia kostką w płaszczyznę strun

Pierwszym sposobem można się posługiwać grając
[kostką]({{< relref "Kostka.md" >}}) elastyczną. Gra jest głośniejsza przy
głębszym operowaniu kostką, potrzebna jest wtedy jednak większa siła
uderzenia. Umiejętnie operując bezwładnością dłoni, można wzmóc siłę
uderzenia bez gwałtownego napinania mięśni. Nie polecam tego sposobu
jako samodzielnego przy grze sztywniejszą kostką. Mimo to warto poznać
go praktycznie.

## Luźniejszy lub sztywniejszy chwyt kostki

Drugim sposobem łatwiej się posługiwać grając właśnie sztywniejszą
kostką. Operowanie dynamiką sprowadza się do mniej lub bardziej
elastycznego trzymania kostki. Głębokość zarywania struny jest wówczas
niezmienna. Ale dopiero połączenie obu metod pozwala na właściwe
operowanie dynamiką. Najkorzystniej jest oprzeć się na sposobie drugim,
pierwszy wprowadzając tylko w ff, gdzie nie jest konieczna zbyt duża
prędkość następstwa dźwięków. Łączenie tych sposobów ma również
zastosowanie w uzyskiwaniu różnej barwy dźwięku.

# Praca prawej ręki

Przy okazji chciałbym ostrzec gitarzystów przed dość często popełnianym
błędem. Otóż niektórzy gitarzyści przy grze piano skracają drogę prawej
ręki. aby przy grze forte wydłużyć ją dla uzyskania większego rozmachu i
siły uderzenia. Taka gra ujawnia niezrozumienie poszczególnych elementów
ruchu prawej dłoni. Poruszając się w określonej amplitudzie, odmierza
ona czas. Skracając lub wydłużając jej drogę, zakłóca się przebiegi
czasowe i traci puls muzyczny. Dzieje się tak, ponieważ zmniejszając
amplitudę, ma się tendencję do przyśpieszania, a zwiększając ją - do
zwalniania. Dlatego polecam poprzednio omówione metody operowania
dynamiką.

# Pedał mocy

Zupełnie inną funkcję w dynamice gitary spełnia pedał mocy. Jest on
jakby potencjometrem siły głosu, przystosowanym do obsługiwania nogą.
Stosowanie go tam, gdzie można kształtować dynamikę odpowiednią techniką
gry, jest sztuczne. Można natomiast uzyskiwać nim specjalne efekty,
przedłużanie dźwięku lub stosowanie artykulacji, niemożliwej do zagrania
bez jego pomocy, np.:

{{< image src="/images/NutyKsztaltowanieDzwieku01.png" >}}

Pedał ten można po prostu też używać zamiast trudniejszego w operowaniu
potencjometru siły głosu w gitarze.

