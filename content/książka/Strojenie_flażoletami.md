---
title: "Strojenie flażoletami"
slug: "strojenie-flazoletami"
date: 2005-01-01T00:00:00+01:00
kategorie: ['strojenie gitary']
draft: false
wikilinks: ['fla%C5%BColet', 'Grafika:StrojenieFlazoletami.png', 'Grafika:NutyStrojenieFlazoletami.png', 'Fla%C5%BColet']
---
Bardzo precyzyjną metodą jest strojenie
flażoletami<!-- link nie odnosił się do niczego --> naturalnymi. Flażolety są zawsze
wyższe od dźwięku podstawowego, będącego w tym wypadku dźwiękiem pustej
struny. Jest to korzystne, ponieważ ucho ludzkie na ogół precyzyjniej
odbiera unison dźwięków wyższych niż niższych. Poza tym, używając tylko
pustych strun, mamy wolną lewą rękę do operowania maszynkami w trakcie
brzmienia unisonu.

Strojenie flażoletami przebiega następująco:

frame<!-- link nie odnosił się do niczego -->

Strojenie flażoletami<!-- link nie odnosił się do niczego -->

do a , podanego np. z kamertonu, stroimy strunę D-4 za pomocą flażoletu
w pozycji VII. Następnie stroimy strunę A-5 za pomocą flażoletu w
pozycji V (również dźwięk a ). Tę samą czynność przeprowadzamy ze
strunami A-5 i E-6 z tym, że stroimy je dźwiękiem c . Strunę G-3
stroimy, porównując flażolet w pozycji V na strunie D-4 z flażoletem w
pozycji VII na strunie G-3.

Strunę H-2, porównując flażolet w pozycji IV na strunie G-3 z flażoletem
w pozycji V na strunie H-2.

Strunę E-1 stroimy, porównując flażolet w pozycji V na strunie H-2 z
flażoletem w pozycji VII na strunie E-l. (Warto zwrócić uwagę, ze
zarówno przy strojeniu struny H-2 jak i E-1 posługujemy się tym samym
dźwiękiem h").

Strojąc gitarę przy pomocy wzmacniacza, należy pamiętać o tym, że
flażolety brzmią głośniej i klarowniej na przystawce umieszczonej przy
podstawku oraz przy ustawionej na wzmacniaczu barwie jasnej. Metoda
strojenia flażoletami ma jednak również słabe strony. Przede wszystkim
praktyka wykazuje nieprecyzyjność wynikającą z porównywania wysokości
brzmienia strun H-2 i G-3 oraz pewną niedogodność w strojeniu strun
wyższych, z uwagi na słabe brzmienie bardzo wysokich dźwięków. Można
ominąć te przeszkody, stosując metodę kombinowaną, powstałą z połączenia
najlepszych elementów różnych sposobów strojenia.

Upraszczając, optymalnym rozwiązaniem jest strojenie strun widmowych,
posługując się dźwiękami uzyskanymi w pozycjach, strun basowych zaś za
pomocą flażoletów naturalnych, nie zapominając na zakończenie o
sprawdzeniu czystości brzmienia podwójnej oktawy strun skrajnych.

Chciałbym jeszcze zwrócić uwagę na zjawisko sumujących się
niedokładności podczas strojenia strun po kolei. I właśnie dlatego
każde strojenie powinno być zakończone sprawdzeniem strun skrajnych.
Dobrze jest też sprawdzić pozostałe struny, posługując się jednym
dźwiękiem np. a i jego dolnych oktaw.

Podany przykład jest również jedną z metod strojenia, która ma tę
wyższość nad innymi, że strojąc gitarę przy pomocy jednego dźwięku,
eliminujemy niebezpieczeństwo sumowania się błędów. Dostosowując
odpowiednio tę metodę, można stroić również do innych dźwięków, ale
wygodniejszymi są: a, e, d, g.

**Zobacz też**

  - [Flażolet]({{< relref "Flażolet.md" >}})

