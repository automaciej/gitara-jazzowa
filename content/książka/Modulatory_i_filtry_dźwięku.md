Służą one do zmiany barwy i właściwości dźwięków uzyskanych na
instrumentach wytwarzających impulsy elektryczne, a więc i na [gitarze
elektrycznej](gitara_elektryczna "wikilink"). Na ogół, urządzenia te
pobierają prąd z baterii 9 V, czasem wyposażone są w zasilacz sieciowy.
Mają dwa gniazda - wejście (in), w które włącza się kabel niosący sygnał
z instrumentu oraz wyjście (out), przez które możemy wyprowadzić
przetworzony już sygnał do wejścia [wzmacniacza](wzmacniacz "wikilink").
Posiadają również nożny (na ogół) przełącznik do włączania oraz
regulatory do ustawiania urządzenia na określony typ pracy. Większość
urządzeń przetwarzających dźwięk podłącza się między gitarą a
wzmacniaczem. Stosując więcej niż jeden przetwornik, lub w specjalnie do
tego przystosowanych pętlach (SEND-RETURN), w jakie może być wyposażony
wzmacniacz, musimy pamiętać, że ważna jest tu kolejność podłączania.
Pierwszymi, w które włączamy kabel z gitary, mogą być urządzenia
kształtujące długość dźwięku, jak np. fuzz. Natomiast końcowymi, z
których doprowadzamy sygnał do wzmacniacza, muszą być urządzenia
kształtujące barwę dźwięku, np. phaser.

Trudno byłoby wymienić wszystkie rodzaje urządzeń tego typu, zarówno z
uwagi na ich ogromną ilość jak tempo tworzenia nowych. Wymienię więc
tylko podstawowe przetworniki dźwięku, podając tylko najczęściej
stosowane nazwy (takie same lub podobne urządzenia różne firmy nazywają
inaczej):

## Urządzenia

  - [Fuzz](Fuzz "wikilink")
  - [Sustainer](Sustainer "wikilink")
  - [Wahwah](Wahwah "wikilink")
  - [Phaser](Phaser "wikilink")
  - [Envelope filter](Envelope_filter "wikilink")

## Inne odmiany urządzeń

Jak już wspomniałem, istnieje ogromna ilość rozmaitych odmian wyżej
wymienionych urządzeń. Niektóre z nich łączone są parami lub nawet w
większej ilości, np.:

Wah-swell, Wah-fuzz-swell itp., niektóre montowane są we
[wzmacniaczach](wzmacniacz "wikilink"). Są też odmiany w formie małych
pudełek, które włącza się bezpośrednio w gniazdo gitary.

Wszystkie wyżej wymienione urządzenia kształtują dźwięki z instrumentu.
Oprócz nich są jeszcze takie, które tworzą zupełnie „obce" dźwięki,
będące jednak w ścisłej zależności z impulsami wytwarzanymi przez
instrument:

  - [Ring modulator](Ring_modulator "wikilink")
  - [Octaver](Octaver "wikilink")
  - [Chorus](Chorus "wikilink")
  - [Flanger](Flanger "wikilink")
  - [Delay](Delay "wikilink")
  - [Tape echo](Tape_echo "wikilink")

## Uwagi

### Szum

Stosowanie urządzeń elektronicznych przetwarzających dźwięk powoduje
niekiedy kłopoty związane ze wzrostem szumów w głośnikach. Te i inne
niepożądane zakłócenia likwidowane są przez - [bramkę
szumów](bramka_szumów "wikilink"), Noise Limiter - które w momentach
gdy instrument nie gra (a wtedy najbardziej słyszalne są wszelkie
zakłócenia), odcinają dopływ sygnałów (a więc i szumów) do
wzmacniacza. Gdy zaczyna się grać, urządzenie automatycznie przepuszcza
[sygnał](sygnał "wikilink") z instrumentu.

Noise Gate należy instalować zawsze między inne urządzenia a
[wzmacniacz](wzmacniacz "wikilink"). Nietóre przetworniki dźwięku mają
wbudowaną „bramkę szumów".

### Miksowanie

Wszystkie te urządzenia można podłączać tak jak podałem na początku, ale
można też stosować je równolegle z dźwiękiem naturalnym, miksując
proporcje za pomocą potencjometrów. Miksować można również w trakcie
gry, za pomocą pedału swell. Wówczas łączymy następująco: mając do
dyspozcji dwa niezależne kanały wejścia wzmacniacza, rozdzielamy sygnał
z gitary na dwa przewody. Jeden wprowadzamy do wzmacniacza, a drugi
poprzez przetwornik i ewentualnie pedał mocy swell. Ten ostatni możemy
również zastosować przy kanale z dźwiękiem naturalnym.

### Nadużywanie

Większość muzyków, którzy od niedawna stali się posiadaczami tych
urządzeń, wpada w obsesję ich bezustannego używania. Jest to
zrozumiałe, ale powinno odbywać się w ramach prób i ćwiczeń. Trzeba
pamiętać, że każdy użyty efekt powinien mieć swoje uzasadnienie
muzyczne.

## Multiprocesory

[thumb](Grafika:Multiprocesor.jpg "wikilink")

Szybki rozwój elektroniki przyczynił się do udoskonalenia dotychczas
używanych efektów i skonstruowania nowych. Dla łatwiejszego operowania
i potanienia kosztów urządzenia te umieszczane są w jednej większej
obudowie, nazywane multiprocesorem. Multiprocesory posiadają po
kilkanaście efektów, łączonych w dowolnych kombinacjach. Setki takich
kombinacji zapamiętane są w postaci programów i przywoływane
naciśnięciem różnych przycisków.

Wiele gitar wyposażonych jest w system [MIDI](MIDI "wikilink")
pozwalający gitarą sterować dowolnie podłączony syntezator. Po
mistrzowsku wykorzystali [syntezatory
gitarowe](syntezator_gitarowy "wikilink") m. in. [John
McLaughlin](John_McLaughlin "wikilink") i [Pat
Metheny](Pat_Metheny "wikilink").

[kategoria:akcesoria
gitarzysty](kategoria:akcesoria_gitarzysty "wikilink")