---
title: "Gitara akustyczno-elektryczna"
slug: "gitara-akustyczno-elektryczna"
date: 2005-01-01T00:00:00+01:00
kategorie: []
draft: false
wikilinks: ['pud%C5%82o_rezonansowe', 'wzmacniacz', 'gitara_akustyczna', 'gitara_elektryczna', 'kategoria:rodzaje_gitar']
---
Jest to gitara akustyczna typu Flattop, której brzmienie [pudła
rezonansowego]({{< relref "Pudło_rezonansowe.md" >}}) może być wzmacniane za
pośrednictwem przystawki przez [wzmacniacz]({{< relref "Wzmacniacz.md" >}}) z
głośnikiem. Zelektryfikowanie tych gitar pomyślane jest w ten sposób,
aby w niczym nie tłumić akustycznego brzmienia, ono bowiem jest właśnie
przenoszone do wzmacniacza. Stosuje się tu zazwyczaj przystawki
kontaktowe zamieniające drgania płyty rezonansowej lub przystawka na
prądy indukcyjne. Dobrą jakością odtwarzania odznaczają się przystawki
montowane wewnątrz lub na strunniku. Gniazdo do kabla i ewentualny
potencjometr mocy umieszczane są w boczku gitary, co nie zakłóca tonu
instrumentu.

Dźwięk gitary wzmocnionej elektrycznie nie powinien różnić się barwą od
naturalnego brzmienia akustycznej gitary, z tym że istnieje wówczas
możliwość korekty barwy tonu poprzez equalizer wzmacniacza lub
mini-equalizer wbudowany bezpośrednio w gitarę. Niewątpliwa korzyść
gitary akustyczno-elektrycznej, jak i dalej omawianych gitar płynie
stąd, że [gitara akustyczna]({{< relref "Gitara_akustyczna.md" >}}), która w
porównaniu z innymi instrumentami ma dźwięk dość cichy, wzmocniona
elektrycznie może być używana w zespołach nie tylko jako instrument
harmoniczno-kolorystyczny.

Bywają też gitary akustyczne typu „Flattop", do których dodano
przetworniki elektromagnetyczne popularnie zwane przystawkami
elektrycznymi (przetwarzające drgania struny na prądy indukcyjne)
umieszczone pod strunami. Płyta rezonansowa w tym przypadku jest
obciążona dużymi zwykłe przystawkami, potencjometrami, przełącznikami
itp. Nie trzeba dodawać, że takie rozwiązanie nie daje już akustycznego
brzmienia pudła rezonansowego, lecz zawiera przewagę brzmienia [gitary
elektrycznej]({{< relref "Gitara_elektryczna.md" >}}).

Akustyczno-elektryczna, gitara<!-- link nie odnosił się do niczego -->