---
title: "Flażolet"
slug: "flazolet"
date: 2005-01-01T00:00:00+01:00
kategorie: ['technika gry']
draft: false
wikilinks: ['Grafika:Flazolety.png', 'grafika:NutyFlazolety01.png', 'grafika:NutyFlazolety02.png', 'Strojenie_fla%C5%BColetami', 'Fla%C5%BColet_sztuczny']
---
**Flażoletem** nazywamy wydobyty za pomocą specjalnej techniki gry jeden
z alikwotów (tonów harmonicznych) struny.

Aby zabrzmiał określony flażolet, trzeba uderzając w strunę jednocześnie
ją stłumić, dotykając lekko przez krótką chwilę w miejscu węzła jednego
z alikwotów. Flażolety dzielimy na naturalne, tj. wydobywane z pustych
strun oraz sztuczne - wydobywane ze strun skróconych. Przy flażoletach
naturalnych węzły alikwotów mają swoje stałe miejsca. Wynikają one z
podziału struny na odcinki, które biorą udział w jej brzmieniu, tworząc
jej barwę dźwięku. Dzieje się tak, ponieważ struna drga nie tylko całą
swoją aktywną długością, ale jednocześnie dzieli się na dwa, trzy,
cztery i więcej odcinków, które wydają dużo cichsze od tonu podstawowego
tony harmoniczne. Aby wydobyć jeden z nich, należy znać miejsca na
strunach, w których występują węzły alikwotów. A więc węzeł alikwotu
umieszczony w:

  - 1/2 długości struny odpowiada flażoletowi oktawy
  - 1/3 długości struny odpowiada flażoletowi kwinty,
  - 1/4 długości struny odpowiada flażoletowi kwarty,
  - 1/5 długości struny odpowiada flażoletowi tercji wielkiej.

Te nazwy nie określają właściwej wysokości flażoletów, a oznaczają
jedynie miejsca na gryfie, nad którymi należy stłumić strunę i w
których, gdyby skrócić strunę, odezwałby się dźwięk wyższy od pustej
struny o ten interwał. Poniżej podaje wysokości flażoletów w stosunku do
dźwięku pustej struny, a więc tłumiąc strunę w:

  - 1/2 długości uzyskujemy flażolet brzmiący wyżej od pustej struny o
    oktawę,
  - 1/3 długości uzyskujemy flażolet brzmiący wyżej od pustej struny o
    oktawę i kwintę (duodecyma),
  - 1/4 długości uzyskujemy flażolet brzmiący wyżej od pustej struny o
    dwie oktawy,
  - 1/5 długości uzyskujemy flażolet brzmiący wyżej od pustej struny o
    dwie oktawy i tercje wielką.

Jak widać flażolety rozszerzają skalę gitary w górę.

Trzeba dodać, że flażolet oktawy ma jeden węzeł, a poczynając od
flaźoletu kwinty, węzłów tych jest więcej. Wyjaśnia to schematyczny
rysunek drgającej struny.



Można to też zaobserwować, patrząc uważnie na strunę drgającą z
określonym podziałem. Punkt nieruchomy na drgającej strunie to węzeł
alikwotu. Oto kilka uwag praktycznych przy wykonywaniu flażoletów
naturalnych:

  - Im wyżej brzmiący flażolet, tym mniejsza jest jego siła brzmienia.
    Należy więc wyrównywać ja odpowiednią siłą uderzenia w strunę.
  - Im grubsza struna, tym dłużej należy ją tłumić w miejscu węzła
    alikwotu.
  - Flażolety brzmią selektywniej i głośniej przez przystawkę
    umieszczoną bliżej mostka i przy ustawionej ostrej barwie dźwięku.
  - Lepiej jest uderzać w strunę w ostrym rejestrze głosowym,
    szczególnie przy flażoletach wysokich.
  - Należy wystrzegać się pobudzania struny do drgań w miejscu jednego z
    węzłów wykonywanego flażoletu, ponieważ struna w tym miejscu drgać
    nie będzie i nic uzyskamy brzmienia pożądanego dźwięku, tylko tzw.
    kiks.
  - Nie uzyskamy pożądanego dźwięku również wtedy, gdy węzeł danego
    alikwotu wypadnie nad biegunem magnetycznym czynnej przystawki.

Na zakończenie omawiania flażoletów naturalnych, pokazuję punkty na
strunie, w których występują węzły alikwotów wykorzystywanych w
praktyce. Podaję, nie według kolejności, występowania węzłów, ale według
wysokości dźwięku flażoletów. Znając zasadę powstawania flażoletów, bez
trudu można znaleźć zwielokrotnienia węzłów.



Flażolety w III pozycji używane są rzadziej, ze względu na dość słabe
brzmienie. Każdy gitarzysta może sprawdzić, że istnieją flażolety
jeszcze wyższe, od podanych na wykresie. W zasadzie jednak nie są
używane z powodu trudności z wydobyciem dźwięku oraz przede wszystkim
ze względu na fałszywe brzmienie niektórych z nich.

Flażoletami naturalnymi można wykonywać niektóre proste akordy
wynikające ze stroju gitary, np.



**Zobacz też**

  - [Strojenie flażoletami]({{< relref "Strojenie_flażoletami.md" >}})
  - [Flażolet sztuczny]({{< relref "Flażolet_sztuczny.md" >}})

