## Praca prawej ręki

Technika klasyczna to przede wszystkim praca prawej ręki, operowanie
czterema palcami (w tym kciukiem), które mogą wykonywać uderzenia
akordowe lub melodyczne. Obecnie stosowana jest na ogół technika
paznokciowa, która wymaga strun niemetalowych. Rdzenie wykonane są z
nylonu, a struny basowe mają metalową owijkę. Wszystkie próby odstępstwa
od ściśle określonej techniki gry uznawane są za błędne. Metoda gry
wykształcona przez gitarzystów: Dionisio Aguado, działającego na
początku XIX w. i później przez [Francisco
Tarregę](Francisco_Tarrega "wikilink"), działającego pod koniec XIX w.
jest doskonała, ale tylko dla utworów skomponowanych na gitarę
klasyczną. W literaturze na ten instrument znakomita większość to
kompozycje, w których główny nacisk położony jest na pracę prawej ręki,
bowiem najczęściej spotykane elementy techniki gry to
[arpeggio](arpeggio "wikilink") i [tremolo](tremolo "wikilink"). Często
całe utwory pisane są na zastosowanie jednego z tych efektów.

Nie trzeba chyba wyjaśniać, że w jazzie umiejętność ta jest zupełnie
nieprzydatna. Gra wielogłosowa, preferowana w technice gitary
klasycznej, nie może być też ćwiczeniem dla gitarzystów jazzowych o
ambicjach solisty. Odmienna struktura akordów, nadużywanie pustych
strun, to niektóre tego powody

## Technika klasyczna i jazz

Przykładem gitarzystów, którzy usiłują łączyć technikę klasyczną z
muzyką jazzową są: [Charlie Byrd](Charlie_Byrd "wikilink") i [Laurindo
Almeida](Laurindo_Almeida "wikilink"). Wyjątkiem jest czarny Amerykanin
[Earl Klugh](Earl_Klugh "wikilink"), który posługując się klasyczną
techniką gry, z powodzeniem tworzy muzykę silnie związaną z jazzem,
zbliżoną stylistycznie do utworów [George'a
Bensona](George_Benson "wikilink").

Pytanie, z którym spotykam się dość często, brzmi:

*Czy nauka gry na gitarze klasycznej dopomoże młodemu gitarzyście
osiągnąć biegłość w grze jazzowej?*

Trzeba tu rozróżnić dwie sprawy.

1.  **technika gry**
2.  **kształtowanie osobowości i smaku muzycznego młodego gitarzysty** -
    kwestia znacznie ważniejsza

Wiadomym jest, że ucząc się gry na [gitarze
klasycznej](gitara_klasyczna "wikilink"), ma się do czynienia z
literaturą stylistycznie związaną z muzyką klasyczną i romantyczną,
która zmusza do ścisłego przestrzegania zasad określonej konwencji
wykonawczej. Powoduje to wytwarzanie się nawyków
[artykulacyjnych](Artykulacja "wikilink") i brzmieniowych, niepożądanych
w [jazzie](jazz "wikilink"). Naturalnie, zdarzają się indywidualności,
które zdołają przedrzeć się przez program szkolny nic zatraciwszy swej
muzycznej osobowości. Większość gitarzystów jazzowych to samoucy, tak
jak i prawie wszyscy wybitni muzycy jazzowi.

[kategoria:technika gry](kategoria:technika_gry "wikilink")