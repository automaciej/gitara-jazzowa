[right](Grafika:RegulacjaMenzurySrubokretem.png "wikilink")

Aby gitara stroiła dobrze we wszystkich pozycjach, należy przeprowadzić
regulację menzury strun. W [gitarach
akustycznych](gitara_akustyczna "wikilink") jest to niemożliwe z uwagi
na nieruchomy [mostek](mostek "wikilink"), związany z przyklejonym do
płyty rezonansowej strunnikiem. Tu można sobie radzić tylko doborem
odpowiednich strun.

W [gitarach elektrycznych](gitara_elektryczna "wikilink") i
[elektryczno-akustycznych](gitara_elektryczno-akustyczna "wikilink") z
reguły dysponujemy mostkiem regulowanym bądź ruchomym. Aby regulacja
odniosła pożądany skutek, trzeba mieć do dyspozycji komplet strun nowych
lub takich, które jeszcze w miarę stroją. Teoretycznie idealnym
rozwiązaniem byłoby, gdyby mostek ustawiony był dokładnie w odległości
dwa razy większej od siodełka, niż odległość pomiędzy siodełkiem a XII
progiem.

Praktyka wykazuje jednak, że przy takim ustawieniu dźwięki strun pustych
są za wysokie, przy czym tendencję tę wykazują bardziej struny z
grubszym rdzeniem. Samo dociśnięcie struny do gryfu powoduje nieznaczne
zwiększenie naciągu struny, a co za tym idzie podwyższenie dźwięku. Stąd
potrzeba zrobienia korekcji - konieczna jest nieco większa menzura niż
wynikałoby to z suchych pomiarów.

Dobry nowy komplet strun charakteryzuje się tym, że ustawienie klocków
pod strunami tworzy linię zbliżoną do prostej. Im lepszy komplet, tym
równiejsze ustawienie mostka i tym lepsze strojenie strun. Przy czym
regułą jest, że struny basowe powinny mieć nieco większą menzurę. Stąd
produkowane są też mostki niewyregulowane, ale z przewidzianą już
korektą w formie linii ukośnej do naciągu strun. Mostkiem takim możemy
regulować menzurę całego kompletu ustawiając go w odległości optymalnej
dla wszystkich strun.

Dysponując jednak mostkiem z niezależnie regulowaną menzura
poszczególnych strun, powinniśmy przeprowadzić regulację dokładniejszą,
a ponieważ będzie to [gitara elektryczna](gitara_elektryczna "wikilink")
lub [elektryczno-akustyczna](gitara_elektryczno-akustyczna "wikilink"),
należy kontrolować dźwięki za pośrednictwem
[wzmacniacza](wzmacniacz "wikilink").

Różne są sposoby na ustawianie właściwej menzury. Można stroić oktawę
graną na tej samej strunie, dla przykładu G-3.

Jeżeli oktawa jest za duża, zmniejszamy menzurę struny G-3 przesuwając
pod nią klocek (za pomocą specjalnego wkrętu) w stronę gryfu. I
odwrotnie, jeżeli oktawa jest za mała, to powiększamy menzurę
przesuwając klocek w stronę tyłu gitary.

Można również porównywać [flażolet](flażolet "wikilink") oktawowy pustej
struny z dźwiękiem granym w XII-tej pozycji. Jeżeli
[flażolet](flażolet "wikilink") jest niższy, musimy powiększyć
menzurę, a jeżeli jest wyższy, zmniejszamy ją. Na tej samej zasadzie
możemy porównywać również [flażolet](flażolet "wikilink") kwintowy w
XIX pozycji.

Jeżeli wymagana korekcja menzury nie mieści się w obrębie tolerancji
mostka, strunę uznajemy za wadliwie wykonaną lub już zużytą. Nie należy
jednak w używanym komplecie zmieniać poszczególnych strun, chyba że będą
to też używane. Struny nowe zbyt różniłyby się barwą od pozostałych.

Regulację menzury strun przeprowadzamy co pewien czas. zależnie od
jakości strun oraz zawsze po założeniu nowego kompletu. Trzeba
pamiętać, że struny nowe wymagają ponownej regulacji nieraz już po
tygodniu.

[kategoria:konserwacja gitary](kategoria:konserwacja_gitary "wikilink")