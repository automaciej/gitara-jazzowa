---
title: "Pogłos"
slug: "poglos"
date: 2005-01-01T00:00:00+01:00
kategorie: ['akcesoria']
draft: false
wikilinks: ['wzmacniacz']
---
## Pogłos sprężynowy

Pogłos można uzyskać sztucznie za pomocą specjalnego urządzenia. Jest
ono umieszczane przy wzmacniaczach<!-- link nie odnosił się do niczego --> gitarowych
jako pogłos tzw. „sprężynowy" (nazwa wzięta od konstrukcji urządzenia).
Pogłosu tego nie należy mylić z efektem, jaki można uzyskać przy pomocy
taśmowej echo-kamery oraz echa elektronicznego, które daje wielokrotne
powtórzenie dźwięku. Pogłos sprężynowy jest pogłosem ciągłym, dającym
niejako wydłużenie dźwięku. Urządzenie to wyposażone jest w jeden
regulator, którym ustawiamy nasilenie efektu w stosunku do dźwięku
podstawowego oraz nożny przełącznik, którym włączamy go i wyłączamy.

## Jak używać pogłosu

Użycie pogłosu związane jest z rodzajem muzyki oraz z akustyką wnętrza.
Będąc zwolennikiem umiarkowanego używania pogłosu, chciałbym zwrócić
uwagę na sposób oceny właściwego nasilenia efektu. W jazzie powinien być
on tak ustawiony, aby było odczuwalne wrażenie pewnej przestrzeni,
oddechu, ale żeby nie było słychać, że gitarzysta włączył sprężynowy
pogłos.

## Kiedy używać pogłosu

Są takie sale, których akustyka ma własny pogłos, w dodatku nieraz w
nadmiarze i włączanie wówczas „sprężyny" tylko pogarsza selektywność
odbioru muzyki. Również w studiach nagrań lepiej zawierzyć lepszemu
technicznie pogłosowi studyjnemu. Natomiast w salach wytłumionych i w
klubach, zwłaszcza tych małych, przepełnionych - gitarzysta powinien
korzystać z pogłosu umieszczonego w swoim wzmacniaczu.

