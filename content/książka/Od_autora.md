---
title: "Od autora"
slug: "od-autora"
date: 2005-01-01T00:00:00+01:00
kategorie: ['Strona główna']
draft: false
wikilinks: ['Charlie_Christian', 'Gitara_Jazzowa_(wydanie_papierowe)', 'Grafika:MarekBlizinski.jpg', 'Jim_Hall', 'Joe_Pass', 'snakes', 'technika', 'technika']
aliases: ['/gitara/Od_autora']
images:
  - path: "/images/MarekBlizinski.jpg"
---
{{< figure src="/images/MarekBlizinski.jpg" >}}

Książkę adresuję do wszystkich zainteresowanych gitarą jazzową, a
szczególnie do muzyków amatorów, instru­ktorów zespołów muzycznych,
gitarzystów początkujących i zaawansowanych, a także do kompozytorów i
aranżerów. Praca nie ma charakteru podręcznika do nauki gry na
instrumencie, lecz porusza różnorodne problemy związa­ne z gitarą
jazzową. Jej głównym celem jest pomoc mło­dym muzykom w znalezieniu
własnej drogi do jazzu. uzmysłowienie i pokonanie trudności w pracy nad
sobą.

Celowo więcej miejsca poświęcam tu problemom
[technicznym]({{< relref "Technika.md" >}}) niż muzycznym, ale nie dlatego bym
lekceważył te drugie. Przeciwnie, uważam, że jest to istotna i trudna
sprawa, lecz niemożliwa do przekazania w książce. Np. nie wyobrażam
sobie, jak można wytłumaczyć, na czym pole­gają takie elementy jazzu jak
feeling, swing itp. Dlatego proponuję przede wszystkim słuchanie muzyki.

Słuchanie nagrań dobrych muzyków jazzowych ma decydujący wpływ na rozwój
osobowości muzycznej. Dlatego ważne jest, aby robić to w sposób
właściwy. Nie o to bowiem chodzi, aby wyuczywszy się na pamięć
spisanych z nagrań improwizacji, odtwarzać je w całości lub we
fragmentach. Nie o to również chodzi, aby tworzyć solów­kę, układając
wyuczone frazy zwane [snakes]({{< relref "Snakes.md" >}}) (ang. *węże* -
pogardliwe określenie dla wyeksploatowanych i powta­rzanych stale tak
samo fraz w improwizacjach). Trzeba starać się zrozumieć dlaczego dana
fraza przybrała taką a nie inną formę, jaki to ma związek z podkładem
harmo­nicznym, z rytmem i charakterem utworu. Prace nad na­graniami
jazzowymi trzeba prowadzić szczególnie w początkowym okresie bardzo
dogłębnie i długo

Muzy­kom, którzy chcą zająć się głównym nurtem jazzu, polecał­bym, aby
zaczęli od studiowania bebopu, na którego materiale dźwiękowym opiera
się cały straight ahead (śro­dek współczesnego jazzu).

Oczywiście należy wiedzieć, czego i od kogo warto się uczyć. Gitarzyści
powinni być na tyle zorientowani, aby np. nie tracić czasu na powielanie
bebopowych fraz mu­zyków, których maestria polega na czym innym. Można
natomiast, słuchając [Jima Halla]({{< relref "Jim_Hall.md" >}}), uświadomić sobie
m.in. jak logicznie konstruuje on swoje solą. Można, słuchając [Joe
Passa]({{< relref "Joe_Pass.md" >}}) zrozumieć, jak się osiąga pełną fakturę i
swingujące brzmienie na gitarze solo, bez sekcji rytmicznej. Nie będę
wymieniał dalej, ponieważ każdy sam powinien wybierać materiał do nauki,
opierając się na własnym uznaniu i guście.

Chciałbym jeszcze zwrócić uwagę tym gitarzystom, któ­rzy korzystają
tylko z nagrań gitarowych, na to, że często można wiele więcej nauczyć
się słuchając nagrań innych instrumentalistów, a zwłaszcza saksofonistów
i pianistów. Pamiętajmy, że już [Charlie
Christian]({{< relref "Charlie_Christian.md" >}}) starał się grać na gitarze w
sposób saksofonowy (reed style).

Książka ta zaadresowana jest przede wszystkim do Czy­telników, mających
za sobą podstawowe przygotowanie muzyczne. Również znajomość nut
konieczna będzie do zrozumienia niektórych poruszonych tu problemów. W
pewnych kręgach środowiska jazzowego pokutowała niegdyś opinia, że
znajomość nut ogranicza wyobraźnię jazzmana. Ja mam nieco inne zdanie.
Otóż bardzo ważne jest to, aby muzyk nie myślał nutami, a dźwiękami i
znajo­mość tak nut jak i w ogóle teorii traktował jako sprawy
pomocnicze. Granie z nut poza wyrabianiem biegłości w czytaniu á vista,
ma kolosalne znaczenie w szlifowaniu [techniki]({{< relref "Technika.md" >}}).
Znajdowanie automatycznie właściwej pozycji dla odpowiedniego zwrotu
melodycznego, płynne zmiany pozycji, wyrabianie ogólnej orientacji jest
przydatne za­równo w pracy nad sobą, jak i w kontaktach z innymi
muzykami na próbach, w studiach nagrań i na koncertach.

Marek Bliziński.

-----

Ten tekst nie powinien być zmieniany, ponieważ jest oryginalnym wstępem
do papierowego wydania
książki<!-- link nie odnosił się do niczego: 'Od autora' ('content/książka/Od_autora.md') links to 'Gitara_Jazzowa_\\(wydanie_papierowe\\)' ('content/książka/Gitara_Jazzowa_\\(wydanie_papierowe\\).md') and that does not exist -->.

