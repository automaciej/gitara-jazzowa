**Wes Montgomery** w zasadzie nie używał kostki. Uderzał w struny
kciukiem prawej ręki. Pozostałe palce opierał na [pudle
rezonansowym](pudło_rezonansowe "wikilink"), pod strunami.

Tę technikę opanował do tego stopnia, że kciukiem posługiwał się jak
kostką, a więc stosował uderzenia nie tylko z góry w dół, ale i z dołu
do góry, uzyskiwał [tremolo](tremolo "wikilink"), grał [single
note](single_note "wikilink"), akordami i przede wszystkim
[oktawami](oktawa "wikilink"). Stosował on taką metodę: grając oktawę
np. na strunie D-4 i H-2 uderzeniem kciuka atakował również strunę G-3,
której brzmienie było niepożądane. Tę środkową strunę tłumił palcami
[lewej ręki](lewa_ręka "wikilink").

Przy grze [kostką](kostka "wikilink") szczególnie twardą, słychać
uderzenie w tę tłumioną strunę. Natomiast opuszek kciuka daje tylko
lekki poświst, tak charakterystyczny dla dźwięku gitary Montgomery'ego.
Jego doskonała sprawność techniczna jest dowodem tego, że istnieją różne
metody gry i należy je zaakceptować.

[Montgomery, Wes](Kategoria:gitarzyści_jazzowi "wikilink")