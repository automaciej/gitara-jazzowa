W muzyce jazzowej estetyka dźwięku polega na jego wyrazistości,
indywidualnym charakterze pojętym jednak inaczej niż w muzyce
klasycznej. W rozdziale tym omówię techniczne sposoby uzyskiwania
różnych rodzajów dźwięku, które maja zastosowanie jako środki wyrazu w
jazzie.

Przy grze na [gitarze akustycznej](gitara_akustyczna "wikilink") na
barwę dźwięku składają się prócz jakości instrumentu, indywidualne
cechy techniki gitarzysty.

Przy grze na gitarze elektrycznej i elektryczno-akustycznej dochodzi
jeszcze podstawowa barwa dźwięku, którą ustawiamy za pomocą regulatorów
we wzmacniaczu i gitarze. Jej zadaniem w jazzie jest uwypuklenie
artykulacji, dynamiki i [barwy dźwięku](barwa_dźwięku "wikilink"), jaką
się uzyskuje poprzez [technikę](technika "wikilink") gry. A więc
umiejętne ustawienie barwy dźwięku jest jakby materiałem do
kształtowania. Niewielkie zmiany podstawowej barwy dźwięku stanowią w
części o indywidualnych cechach dźwięku poszczególnych gitarzystów.

W muzyce z pogranicza jazzu oraz w muzyce rozrywkowej często barwa
dźwięku celowo bywa skrajnie zmieniona. Dzieje się tak dla uzyskania
specjalnych efektów lub gdy gitara spełnia ściśle określoną rolę w
aranżacji.

[kategoria:technika gry](kategoria:technika_gry "wikilink")