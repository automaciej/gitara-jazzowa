---
title: "Wzmacniacz"
slug: "wzmacniacz"
date: 2005-01-01T00:00:00+01:00
kategorie: ['Akcesoria gitarzysty']
draft: false
wikilinks: ['bebop', 'gitara_elektryczno-akustyczna', 'Grafika:EqualizerWzmacniacza.png', 'wibrato', 'pokrowiec_na_wzmacniacz', 'sprz%C4%99%C5%BCenie_zwrotne', 'mainstream', 'Wzmacniacz_a_kszta%C5%82towanie_d%C5%BAwi%C4%99ku']
images:
  - path: "/images/EqualizerWzmacniacza.png"
---
W rozdziale tym chciałbym zwrócić uwagę na znaczenie właściwego doboru
**wzmacniacza** do gitary.

To, że należy dopasowywać wzmacniacz do gitary, a nie odwrotnie, jest
rzeczą oczywistą. Gitara jako właściwy instrument determinuje rodzaj
wykonywanej muzyki. Wiadomo, że gitarzysta rockowy zaopatrzy się w
gitarę elektryczną, gitarzysta grający bebop<!-- link nie odnosił się do niczego: 'Wzmacniacz' ('content/książka/Wzmacniacz.md') links to 'bebop' ('content/książka/bebop.md') and that does not exist --> - kupi
sobie [gitarę
elektryczno-akustyczną]({{< relref "Gitara_elektryczno-akustyczna.md" >}}) itd.

## Rola wzmacniacza

Wzmacniacz jest urządzeniem pomocniczym, niemniej bardzo ważnym, gdyż
decyduje zarówno o jakości dźwięku jak i też o tym, czy barwa dźwięku
gitary zostanie właściwie i czytelnie zaprezentowana słuchaczom. Dlatego
przy wyborze wzmacniacza należy mieć na uwadze:

  - jakość jego elementów elektronicznych i głośników
  - moc wzmacniacza
  - możliwości korekcyjne barwy tonu
  - ewentualnie efekty dodatkowe
      - pogłos
      - vibrato.
  - wielkość wzmacniacza
  - ciężar
  - przystosowanie do transportu

Trzeba zdecydować, czy wolimy wzmacniacz lampowy czy tranzystorowy, czy
głośniki tradycyjne, czy wysoko-sprawne, np. typu Lansing. (Muszę tu
zaznaczyć, że większość gitarzystów pozostaje nadal przy rozwiązaniach
tradycyjnych).

## Moc wzmacniacza

Bardzo ważny jest właściwy dobór mocy wzmacniacza. Gitarzyści jazzowi
głównego nurtu grają do dnia dzisiejszego na wzmacniaczach średniej
mocy, ok. 50 W. Wzmacniacze takie są wystarczające zarówno w klubie jak
i w studiu nagraniowym, a nie przysparzają kłopotów transportowych.
Gitarzyści rockowi stosują wzmacniacze nieraz bardzo dużej mocy, ale i u
nich zaczyna rysować się tendencja powrotu do urządzeń średniej mocy.
Obecnie aparatura mikrofonowa jest w stanie tak nagłośnić cały zespół,
że nie ma potrzeby, aby gitara pracowała na bardzo silnych
wzmacniaczach. Jest to lepsze rozwiązanie również ze względu na bardziej
równomierne nasilenie dźwięków w sali, niezależnie czy będzie to przy
scenie czy w ostatnich rzędach.

## Jakość wzmacniacza

Jakość wzmacniacza ocenimy najlepiej, próbując go na własnej gitarze
podczas gry w swoim zespole. To ostanie jednak często jest niewykonalne.
Należy skontrolować możliwości korekty barwy tonu i ustalić, czy
jesteśmy w stanie ustawić ten rodzaj tonu, który by nam najbardziej
odpowiadał. Czy możemy wyeksponować walory naszej gitary i czy dźwięk
jest właściwy stylistycznie.

Chociaż jakość wzmacniacza podpowie nam często jego cena, jednak musimy
pamiętać, że dobierając wzmacniacz do gitary, wartościujemy go
subiektywnie i wcale nie musi nam się podobać najdroższy model. Ważne
jest, aby wzmacniacz przekazywał wyraźnie nasz „osobisty ton".

## Efekty dodatkowe

{{< figure src="/images/EqualizerWzmacniacza.png" >}}

Trzeba się zastanowić, czy potrzebne są nam takie efekty jak pogłos czy
[wibrato]({{< relref "Wibracja.md" >}}). Jeżeli nastawiamy się na pracę w studiach
nagrań, to należy pamiętać, że używa się tam lepszych technicznie
urządzeń pogłosowych. Do gry na scenie i w klubach pogłos sprężynowy
przydaje się. Vibrato natomiast używane jest raczej w muzyce
rozrywkowej, ilustracyjnej. Uzależniamy to więc od wykonywanego przez
nas rodzaju muzyki.

## Przystosowanie do transportu

Każdy wzmacniacz powinien być dobrze przystosowany do transportu. A więc
być trwały, aby nie szkodziły mu długie podróże i częste przeładunki,
ale powinien też być niezbyt ciężki i o rozmiarach, które nie wykluczają
jego przewozu w samochodzie osobowym.

Nie trzeba dodawać, że mniejszy problem jest ze wzmacniaczem zmontowanym
w jedną całość z głośnikami niż oddzielnie. Wzmacniacz powinien posiadać
mocny pokrowiec<!-- link nie odnosił się do niczego: 'Wzmacniacz' ('content/książka/Wzmacniacz.md') links to 'pokrowiec_na_wzmacniacz' ('content/książka/pokrowiec_na_wzmacniacz.md') and that does not exist --> wykonany z
materiału wodoodpornego. Dużym ułatwieniem jest wyposażenie wzmacniacza
w kółka skrętne oraz wygodne uchwyty. Na wszystko to trzeba zwrócić
baczną uwagę, ponieważ gitarzysta często zmuszony jest sam transportować
swoje instrumenty.

## Ustawienie wzmacniacza

Mając już własny wzmacniacz pamiętajmy, że bardzo ważne jest ustawienie
wzmacniacza względem grającego oraz reszty zespołu. Musi tu być wzięta
pod uwagę sprawa dobrego słyszenia własnego instrumentu przez gitarzystę
oraz wzajemnego słyszenia się z pozostałymi muzykami. Również gitarzysta
powinien stać lub siedzieć w takim miejscu, aby dobrze słyszał resztę
zespołu. Poza tym wzmacniacz ustawia się w zależności od sposobu
traktowania dźwięku. Jeśli chce się uzyskiwać [sprzężenia
zwrotne]({{< relref "Sprzężenie_zwrotne.md" >}}), gitara musi być dość blisko
głośników. Przy graniu mainstreamowym<!-- link nie odnosił się do niczego: 'Wzmacniacz' ('content/książka/Wzmacniacz.md') links to 'mainstream' ('content/książka/mainstream.md') and that does not exist --> dobrze
sprawdza się ustawienie wzmacniacza 2-4 m od gitarzysty, tak by głośniki
skierowane były w jego stronę lub nieco z boku. Daje to dobrą kontrolę
dźwięku własnego instrumentu oraz orientację w proporcji siły głosu w
stosunku do innych instrumentów.

**Zobacz też**

[Wzmacniacz a kształtowanie
dźwięku]({{< relref "Wzmacniacz_a_kształtowanie_dźwięku.md" >}})

