---
title: "Obiegnik"
slug: "obiegnik"
date: 2005-01-01T00:00:00+01:00
kategorie: ['technika gry']
draft: false
wikilinks: ['grafika:NutyObiegnik.png', 'grafika:NutyObiegnik2.png']
---
**Obiegnikiem** nazywamy szybkie opisanie dźwięku przez jego dolną i
górną sekundę. Początkiem obiegnika może być dźwięk główny, sekunda
górna, rzadziej dolna.



Na ogół ozdobnik ten wykonuje się techniką ścisłego legata. Niekiedy
jednak, z uwagi na palcowanie jest to niewygodne i wymaga zagrania na
dwóch strunach. Wówczas konieczny jest większy udział prawej ręki,
która atakuje nie tylko pierwszy dźwięk obiegnika. Często dla
wyrównania brzmienia lepiej jest zupełnie zrezygnować z techniki
ścisłego legata. Do takiej realizacji obiegnika nieodzowna jest
wyjątkowo dobra sprawność techniczna gitarzysty.



