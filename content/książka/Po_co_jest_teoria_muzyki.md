---
title: "Po co jest teoria muzyki"
slug: "po-co-jest-teoria-muzyki"
date: 2005-01-01T00:00:00+01:00
kategorie: []
draft: false
wikilinks: ['blues', 'd%C5%BAwi%C4%99k', 'teoria_muzyki']
---
Muzyka to dziedzina która łączy ze sobą dwa odległe światy. Z jednej
strony jest to świat [dźwięków]({{< relref "Dźwięk.md" >}}), który może być
odbierany całkowicie intuicyjnie. Można po prostu pozwalać muzyce
pieścić swoje uszy, nie dotykając kory mózgowej. Z drugiej strony,
można znajdywać z muzyce całą masę elementów intelektualnych i
dostrzegać logikę oraz piękno konstrukcji utworów muzycznych. Wartości
intelektualne wcale nie muszą iść w parze z estetycznymi. Można bardzo
łatwo napisać coś, co będzie całkowicie zgodne z teorią, ale kompletnie
nie do słuchania. Jednocześnie, wiele wielkich dzieł muzycznych powstało
właśnie przez zaprzeczenie teorii, przez łamanie zasad.

Łączymy z muzyką zarówno świat emocjonalny, świat uczuć i nastrojów, jak
i świat logiki oraz intelektu.

Nasuwa się następujące pytanie: skoro wszystkie wielkie dzieła muzyczne
stoją w sprzeczności z teorią muzyki, to po co się nią zajmować? Po co
teoria, skoro można zagrać wszystko?

To prawda, że można zagrać wszystko. Niestety, to jest właśnie problem.
Skoro można zagrać wszystko, to nie wiadomo, co grać\! Nie można grać
bez podstaw, bez punktu oparcia, bez zaczepienia. Oto niebezpieczeństwa
jakie czyhają na muzyka nie znającego teorii:

1.  **Iluzja oryginalności**. Nieświadomość tego, że powiela się coś, co
    już istnieje.
2.  **Iluzja zaawansowania**. Nieświadomość tego, że tworzy się coś, co
    dla innych muzyków (bardziej oczytanych) jest piaskownicą.
3.  **Pułapka schematyczności**. Nieświadomość tego, że wpadło się w
    koleiny schematu. Paradoksalnie właśnie [teoria
    muzyki]({{< relref "Teoria_muzyki.md" >}}), pokazując wiele różnych
    schematów, pozwala ich później unikać.

Na temat każdego z tych punktów można by napisać osobny artykuł, dlatego
nie chcę tutaj wchodzić w szczegóły.

Od czego zacząć naukę teorii? Przede wszystkim trzeba zapomnieć o tym,
że można wszystko. Należy zacząć od podstaw i rozwijać się tak, jak
rozwijała się sama muzyka. Na początku dobrze jest poznać proste
[bluesy]({{< relref "Blues.md" >}}), aby poczuć ich harmonię, następnie proste
standardy jazzowe, które można później rozbudowywać pod względem
harmonicznym.