To, że [C7](C7 "wikilink") i [G♭7](G♭7 "wikilink") mają te same dźwięki
jako tercję i septymę, jest pewnym szczególnym przypadkiem bardziej
powszechnego zjawiska. Bardzo często zdarza się, że różne
[akordy](akord "wikilink") mają bardzo wiele wspólnych dźwięków.
Przyjrzyjmy się akordowi Cmaj7. Składa się on z dźwięków C, E, G, B .
Powiedzmy że jako oszczędni gitarzyści, opuścimy prymę (od grania prymy
jest basista). Wtedy zostajemy z dźwiękami E, G, B. Jest to nic innego,
niż czysty [Em](Em "wikilink") (e-moll). To oznacza, że widząc na kartce
napisane [Cmaj7](Cmaj7 "wikilink") możemy zagrać czysty
[Em](Em "wikilink") i będzie to brzmiało dobrze.

Możemy uzupełnić [Em](Em "wikilink") o septymę i zagrać
[Em7](Em7 "wikilink"). Basista wtedy gra C, my gramy
[Em7](Em7 "wikilink"). Co się wtedy dzieje? Cały
[akord](akord "wikilink") składa się wtedy z dźwięków C, E, G, B, D ,
czyli jest to [Cmaj9](Cmaj9 "wikilink").

W ten sposób dostajemy do ręki proste narzędzie: chcąc zagrać akord
major 9 bez prymy, możemy zagrać akord moll-siedem oparty na tercji
żądanego akordu major. Brzmi skomplikowanie? Na
[gryfie](gryf "wikilink") będzie prostsze.

## Zamiana czterodźwięku na trójdźwięk

Każdy [czterodźwięk](czterodźwięk "wikilink") po usunięciu jego prymy
zamienia się w [trójdźwięk](trójdźwięk "wikilink"). Powstaje pytanie, w
jaki? To zależy od tego, jaki był to czterodźwięk. Spróbujmy to
uporządkować.

| czterodźwięk          | trójdźwięk  |
| --------------------- | ----------- |
| major                 | mollowy     |
| siedem                | zmniejszony |
| mol siedem            | durowy      |
| mol siedem pięć minus | mollowy     |

Takich zamian nie stosuje się raczej w praktyce.

## Zamiana pięciodźwięku na czterodźwięk

Gitarzyści, kiedy potrzebują akordów
[pięciodźwiękowych](pięciodźwięk "wikilink"), usuwają z nich prymę
i grają [czterodźwięk](czterodźwięk "wikilink"), który pozostał. Oto
przykłady kilku stosowanych podmian:

| zapisany pięciodźwięk     | grany czterodźwięk                                   |
| ------------------------- | ---------------------------------------------------- |
| [Cmaj9](Cmaj9 "wikilink") | [Em7](Em7 "wikilink")                                |
| [G9](G9 "wikilink")       | [Bm7♭5](Bm7♭5 "wikilink")                            |
| [Am9](Am9 "wikilink")     | [Cmaj7](Cmaj7 "wikilink")                            |
| [F13](F13 "wikilink")     | [Am7♭5(add11)](Am7♭5\(add11\) "wikilink") bez tercji |

Słowo komentarza na temat [F13](F13 "wikilink"). Zwyczajowo, w akordach
[dominantowych](dominanta "wikilink") typu 13 omija się składnik ♯11.
Jeżeli autor *kwitu* chce, aby zagrano ♯11, musi to wyszczególnić, na
przykład w ten sposób: [F13♯11](F13♯11 "wikilink").

W tabeli widać cztery podstawowe rodzaje podmian. Spróbuj
przetransponować te podmiany, np. potrzebując zagrać akord
[Fmaj9](Fmaj9 "wikilink"), jaki czterodźwięk wybierzesz?

[kategoria:harmonia jazzowa](kategoria:harmonia_jazzowa "wikilink")