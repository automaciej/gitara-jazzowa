---
title: "Stick"
slug: "stick"
date: 2005-01-01T00:00:00+01:00
kategorie: []
draft: false
wikilinks: ['Emmet_Chapman', 'tapping', 'body', 'pickup', 'wzmacniacz', 'MIDI', 'Tony_Levin', 'King_Crimson', 'Jim_Lampi', 'kategoria:Rodzaje_gitar']
---
Amerykanin Emmet Chapman<!-- link nie odnosił się do niczego --> skonstruował i
wprowadził do sprzedaży w 1974 roku specjalny instrument
dziesięciostrunowy o nazwie **Stick**, na którym gra się z dwóch stron
gryfu, a obie ręce samodzielnie skracają i pobudzają struny do drgań
(technika [tapping]({{< relref "Tapping.md" >}})).

Stick rożni się od gitary przede wszystkim brakiem klasycznego korpusu
(ang. body<!-- link nie odnosił się do niczego -->) - jak nazwa wskazuje jest to deska która
zaczyna się główką z kluczami a kończy mostkiem, pośrodku mając
podstrunnicę. Instrument ewoluował później do kilku wariantów - Grand
Stick (12 strun), StickBass (8 strun) oraz NS Stick (również 8 strun).
Generalną zasadą w tym instrumencie jest podział strun na dwie sekcje -
basową i wiolinową/gitarową. Każda z sekcji ma oddzielny zestaw
pickupów<!-- link nie odnosił się do niczego -->, a co za tym idzie oddzielną elektronikę
i wyjście. Z jednego instrumentu można napędzać 2
[wzmacniacze]({{< relref "Wzmacniacz.md" >}}) - gitarowy i basowy, przepuszczając
każdą sekcję z osobna przez zestawy efektów. Możliwe jest również
zamontowanie pickupów [MIDI]({{< relref "MIDI.md" >}}).

Bodaj najsłynniejszym użytkownikiem instrumentu Chapman Stick jest Tony
Levin<!-- link nie odnosił się do niczego --> - nagrywał na sticku z Peterem Gabrielem i
King Crimson<!-- link nie odnosił się do niczego --> już we wczesnych latach 80-tych.
Stick stanowi bardzo ważny element jego instrumentarium w każdym
projekcie w jakim bierze udział. Inni użytkownicy to m.in Jim
Lampi<!-- link nie odnosił się do niczego -->, Ron Baggerman i inni.

Emmet Chapman nadal buduje swoje instrumenty, jest właścicielem patentu
i praw autorskich do Sticka.

**Zobacz też**: [www.stick.com](http://www.stick.com)
[www.fulara.com](http://www.fulara.com)

Stick<!-- link nie odnosił się do niczego -->