---
title: "Proste strojenie"
slug: "proste-strojenie"
date: 2005-01-01T00:00:00+01:00
kategorie: ['Strojenie gitary']
draft: false
wikilinks: ['Grafika:StrojenieGitary.png', 'metody_strojenia', 'struna', 'struna', 'oktawa', 'strojnik', 'maszynka']
---
{{< figure src="/images/StrojenieGitary.png" >}}

Elementarną i niezbyt dokładną [metodę
strojenia]({{< relref "Strojenie_gitary.md" >}}) podają niemal wszystkie
podręczniki do nauki gry. Polega ona na nastrojeniu struny E-1 na
właściwy ton (do *a* wydobytego z kamertonu lub z innego instrumentu
dostrajamy strunę E-1 dociśniętą w V pozycji), a następnie na
porównywaniu i dostrajaniu dźwięków sąsiednich, niższych
[strun]({{< relref "Struna.md" >}}) odpowiadających dźwiękom pustych strun
wyższych. Tak więc porównujemy dźwięk pustej struny E-1 z dźwiękiem e
zagranym na strunie H-2 w pozycji V i dostrajamy strunę H-2.

Następnie kolejno:

  - porównujemy dźwięk pustej struny H-2 z dźwiękiem h wydobytym na
    strunie G-3 w pozycji IV,
  - porównujemy dźwięk pustej struny G-3 z dźwiękiem g wydobytym na
    strunie D-4 w pozycji V,
  - porównujemy dźwięk pustej struny D-4 z dźwiękiem d wydobytym na
    strunie A-5 w pozycji V,
  - porównujemy dźwięk pustej struny A-5 z dźwiękiem A wydobytym na
    strunie E-6 w pozycji V, dostrajając zawsze niższą strunę.

Sposób ten można ułatwić przez nastrojenie na początku, lub zaraz po
strunie e-1 struny E-6. Nastrojenie struny E-6 porównujemy do dźwięku
pustej struny E-1 za pomocą flażoletu na strunie E-6 w pozycji V.

Stroimy następnie gitarę poczynając od struny A-5, a więc:

  - porównujemy dźwięk A na strunie E-6 w pozycji V z dźwiękiem pustej
    struny A-5, którą dostrajamy,
  - porównujemy dźwięk D na strunie A-5 w pozycji V z dźwiękiem pustej
    struny D-4, którą dostrajamy,
  - porównujemy dźwięk g na strunie D-4 w pozycji V z dźwiękiem pustej
    struny G-3, którą dostrajamy,
  - porównujemy dźwięk h na strunie G-3 w pozycji IV z dźwiękiem pustej
    struny H-2, którą dostrajamy,
  - sprawdzamy dźwięk e na strunie H-2 w pozycji V z dźwiękiem pustej
    struny E-1, który powinien być tej samej wysokości. Jeśli nie jest,
    znaczy to, że strojenie przeprowadzone było niedokładnie i trzeba je
    powtórzyć.

Jak widać, sposób ten różni się od podanego poprzednio odwróconą
kolejnością strojenia [strun]({{< relref "Struna.md" >}}). Na tym właśnie polega
ułatwienie, bo dzięki temu dostrajamy strunę pustą, która może brzmieć w
trakcie podwyższania lub obniżania jej stroju. Jest to ważne, ponieważ
nie robiąc tego „na ślepo", możemy bez wielokrotnych prób wyrównać
wysokość brzmienia pustej struny do dźwięku zagranego poprzednio na
innej strunie.

Jeśli chcemy dokładniej sprawdzić nastrojenie poszczególnych strun,
możemy to zrobić nie używając strun pustych. Porównujemy np.:

  - dźwięk g zagrany na strunie E-1 w pozycji III z dźwiękiem g
    wydobytym na strunie H-2 w pozycji VIII,
  - dźwięk d zagrany na strunie H-2 w pozycji III z dźwiękiem d
    wydobytym na strunie G-3 w pozycji VII,
  - dźwięk b zagrany na strunie G-3 w pozycji III z dźwiękiem b
    wydobytym na strunie D-4 w pozycji VIII,
  - dźwięk f zagrany na strunie D-4 w pozycji III z dźwiękiem f
    wydobytym na strunie A-5 w pozycji VIII,
  - dźwięk C zagrany na strunie A-5 w pozycji III z dźwiękiem C
    wydobytym na strunie E-6 w pozycji VIII

i na koniec sprawdzamy struny skrajne - E-1 i E-6, czy podwójna
[oktawa]({{< relref "Oktawa.md" >}}) jest czysta. W nawiasie należy dodać, że w
tym wypadku numer pozycji nie określa położenia dłoni, a jedynie miejsce
dociśnięcia struny. Tutaj w wyższych pozycjach wygodniej jest operować
palcem 4.

Posługując się tylko strunami skróconymi w pozycjach, eliminujemy mylącą
niekiedy różnicę barwy w brzmieniu pustych strun. Sposób ten jest jednak
dość kłopotliwy, jeśli nie dysponujemy
strojnikami<!-- link nie odnosił się do niczego --> i używamy tylko
maszynek<!-- link nie odnosił się do niczego -->.

