---
title: "Regulacja gryfu"
slug: "regulacja-gryfu"
date: 2005-01-01T00:00:00+01:00
kategorie: ['Konserwacja gitary']
draft: false
wikilinks: ['grafika:PretWGryfie.png', 'Grafika:SzyjkaWypukla.png', 'pr%C4%99t_regulacyjny', 'struna', 'gryf', 'mostek', 'Grafika:SzyjkaWklesla.png']
aliases: ['książka/regulacja-szyjki-instrumentu']
---
{{< figure src="/images/PretWGryfie.png" >}}

Gryf jest niezwykle ważnym elementem konstrukcyjnym w gitarze. Dlatego
należy zwrócić nań szczególną uwagę. Odczuwalna jest zależność pomiędzy
stanem szyjki, a rodzajem strun. Przy zmianie kompletu strun z twardych
na miękkie zauważymy, że podczas gry w niższych pozycjach struny obijają
się o progi brzęcząc nieprzyjemnie, niekiedy w ogóle uniemożliwiając
grę. Jest to efekt wygięcia szyjki w łuk zwrócony wypukłością do strun.
Pokazuje to nieco przesadnie rysunek.

{{< figure src="/images/SzyjkaWypukla.png" >}}

Mając do dyspozycji [pręt regulacyjny]({{< relref "Pręt_regulacyjny.md" >}}),
należy wówczas zwolnić trochę jego naciąg, odkręcając nakrętkę. Wejście
do niej znajduje się na froncie główki lub na końcu drugiej strony
gryfu. Po zwolnieniu naciągu [strun]({{< relref "Struna.md" >}}), nakrętką pręta
regulacyjnego robimy zależnie od potrzeby od 0,2 do 1,5 obrotu
przeciwnie do ruchu wskazówek zegara. Następnie stroimy gitarę i
sprawdzamy, czy [gryf]({{< relref "Gryf.md" >}}) odzyskał swój właściwy kształt.
Jeżeli potrzebna jest korekta, powtarzamy całą operację, korygując tylko
ilość i kierunek obrotów nakrętką.

Jeżeli na gitarę zakładamy struny twardsze od poprzedniego kompletu,
wówczas zwiększy się odległość między nimi a gryfem. Nie trzeba wtedy
obniżać [mostka]({{< relref "Mostek.md" >}}), bowiem jest to skutek wygięcia
szyjki w łuk zwrócony wklęsłością do strun.

{{< figure src="/images/SzyjkaWklesla.png" >}}

Należy wówczas przykręcić nieco nakrętkę pręta regulacyjnego. Trzeba
pamiętać, że przy każdej regulacji szyjki konieczne jest znaczne
zwolnienie naciągu strun, aby nie zniszczyć gwintu znajdującego się na
pręcie.

Regulacja pręta w szyjce na ogół jest potrzebna również po pewnym czasie
używania nowego instrumentu. W każdym razie, co pewien czas należy
sprawdzać, czy gryf jest prosty, bowiem zależy od tego brzmienie gitary
oraz wygoda gry.

