---
title: "Gitara elektryczno-akustyczna"
slug: "gitara-elektryczno-akustyczna"
date: 2005-01-01T00:00:00+01:00
kategorie: ['Rodzaje gitar']
draft: false
wikilinks: ['Gibson', 'gitara_elektryczna', 'grafika:GitaraGibsonES-3451D.jpg', 'gryf', 'przetworniki_elektromagnetyczne', 'przystawka', 'pud%C5%82o_rezonansowe', 'pud%C5%82o_rezonansowe', 'pud%C5%82o_rezonansowe']
aliases: ['/gitara/Gitara_elektryczno-akustyczna']
images:
  - path: "/images/GitaraGibsonES-3451D.jpg"
---
**Gitara elektryczno-akustyczna**
*(Electric acoustic guitar, Acoustic electric hollow-body, Acoustic
electric arch top)*

{{< figure src="/images/GitaraGibsonES-3451D.jpg" >}} Jest to gitara
akustyczna typu „gibsonka" wyposażona w przetworniki elektromagnetyczne.

Jak pamiętamy, już w samej budowie gitar,,orkiestrowych" nie kładziono
nacisku na brzmienie głośne, ale na klarowność, wyrównany dźwięk oraz
wygodę gry. W przypadku gitary elektryczno-akustycznej płyta rezonansowa
obciążona jest najczęściej dwiema przystawkami, czterema
potencjometrami, przełącznikiem przystawek, nieraz gniazdem wyjściowym,
a na dodatek elementami elektronicznymi wewnątrz [pudła
rezonansowego]({{< relref "Pudło_rezonansowe.md" >}}). Osłabienie brzmienia
akustycznego nie ma tu jednak takiego znaczenia, bowiem wzmacniany
elektrycznie jest jedynie dźwięk strun gitary.

## Pudło rezonansowe

Wydawałoby się, że [pudło rezonansowe]({{< relref "Pudło_rezonansowe.md" >}})
jest zbędne, skoro przystawka<!-- link nie odnosił się do niczego: 'Gitara elektryczno-akustyczna' ('content/książka/Gitara_elektryczno-akustyczna.md') links to 'przystawka' ('content/książka/przystawka.md') and that does not exist --> elektryczna
odbiera tylko drgania strun, a rezonans płyty nie ma żadnego wpływu na
przystawki (w droższych modelach przystawki umieszczane są nawet na
specjalnych izolujących je od drgań płyty rezonansowej amortyzatorach).
Bezpośredniego wpływu drgań płyty na przystawki rzeczywiście nie ma, ale
za to jest pośredni. Inaczej drga struna mająca pod sobą [pudło
rezonansowe]({{< relref "Pudło_rezonansowe.md" >}}), a inaczej gdy go nie ma.
Różnica charakterystyki drgań jest wystarczająca, aby odróżnić barwę
gitary elektryczno-akustycznej od tzw. „deski", słysząc dźwięki jedynie
za pośrednictwem przystawki elektrycznej i wzmacniacza z głośnikiem.

Trzeba dodać, że najdroższe modele gitar jazzowych nie mają niczym
obciążonej przedniej płyty. Np. Gibson Citation ma przystawkę
zamocowaną do końca gryfu, a gniazdo i potencjometr na kołnierzu
ochronnym. Wówczas zelektryfikowanie gitary nie osłabia walorów pudła
rezonansowego, a dźwięk mimo zrozumiałej przewagi brzmienia gitary
elektrycznej jest jednak bardzo „akustyczny".

## Przetworniki

Najczęściej gitara elektryczno-akustyczna wyposażona jest w dwa
przetworniki
elektromagnetyczne<!-- link nie odnosił się do niczego: 'Gitara elektryczno-akustyczna' ('content/książka/Gitara_elektryczno-akustyczna.md') links to 'przetworniki_elektromagnetyczne' ('content/książka/przetworniki_elektromagnetyczne.md') and that does not exist -->
umieszczone: jeden przy podstawku o ostrym i wysokim brzmieniu oraz
drugi, umieszczony przy końcu gryfu, dający brzmienie miękkie i ciemne.
Odległość przystawek od strun na ogół jest regulowana przez podwyższanie
lub obniżanie przystawek. Niektóre firmy produkują też przystawki, które
mają możliwość regulacji odległości do każdej struny z osobna.

Przełącznik przystawek jest trójpozycyjny i umożliwia włączenie każdej
przystawki osobno oraz obu naraz. Większość gitarzystów jazzowych jednak
używa tylko przystawki znajdującej się przy gryfie, stąd popularne są
również instrumenty z jedną przystawką. Z czterech potencjometrów dwa
umożliwiają płynną regulację siły głosu poszczególnych przystawek, dwa
następne to korektory regulujące barwę tonu.

## Konstrukcja

Konstrukcja gitary elektryczno-akustycznej w porównaniu z gitarą
akustyczną typu orkiestrowego w jeszcze większym stopniu jest
wygodniejsza do gry, precyzji strojenia itp. Progi, pozbawione ostrych
krawędzi, są nieraz poszerzone do 3 mm, a ich ilość zwiększona do 20 lub
22. Z reguły oprócz wysunięcia gryfu co najmniej do XIV pozycji, stosuje
się wycięcie pudła rezonansowego pod gryfem, co razem znakomicie ułatwia
praktyczne rozszerzenie skali gitary w górę. Zaokrąglony
[gryf]({{< relref "Gryf.md" >}}), węższa szyjka ułatwia pracę lewej ręki i
stwarza większe możliwości techniczne. Wewnątrz szyjki instrumentu
umieszcza się zazwyczaj stalowy pręt, który za pomocą specjalnej
nakrętki można skracać lub wydłużać, przez co w mniejszym lub większym
stopniu przeciwdziała się wyboczeniom szyjki spowodowanym siłą naciągu
strun.

## Mostek

Mostek, którego wysokość jest regulowana, zazwyczaj ma ruchome,
niezależne na każdą strunę klocki, suwające się wzdłuż strun w
granicach 5-10 mm. Regulując je za pomocą specjalnych śrubek, możemy
ustawić mcnzurę każdej struny osobno, tak aby dźwięki były czyste we
wszystkich pozycjach. Warto jednak wiedzieć, że mostki takie powodują
osłabienie rezonansu przedniej płyty.

Niekiedy do strunnika przymocowuje się specjalne mikrostrojniki (większe
od skrzypcowych, ale mniejsze od wiolonczelowych), umożliwiające
precyzyjniejsze nastrojenie instrumentu niż za pomocą maszynek
znajdujących się na główce gitary.

## Barwa dźwięku

Gitary elektryczno-akustyczne mają bardzo wyrównany i „okrągły" dźwięk,
najwłaściwszy moim zdaniem dla muzyki jazzowej, selektywny ton w dole,
wyrazistą średnicę oraz śpiewną górę. Cechy te sprawiły, że prawie
wszyscy wybitni gitarzyści grający główny nurt jazzu, używają gitar
elektryczno-akustycznych. Często są to instrumenty firmy
[Gibson]({{< relref "Gibson.md" >}}), odznaczające się bardzo wysoką jakością.

## Półpudło

Do gitar elektryczno-akustycznych trzeba zaliczyć również gitary
elektryczne posiadające tzw. „półpudło”, tj. pudło rezonansowe, którego
boczki są o połowę niższe od normalnej wysokości (Semi-hollow body).
Pudło rezonansowe zwężone do 4-5 cm ma minimalne znaczenie w sensie
wzbogacenia barwy gitary elektrycznej, tym bardziej, że często stosuje
się wzmocnienia płyty wierzchniej grubymi, drewnianymi blokami. Wielu
gitarzystów jednak grywa na tego typu gitarach, a jednym z powodów jest
dość duża uniwersalność tych instrumentów. Półpudło jest to forma
przejściowa do następnego typu gitary - [gitary
elektrycznej]({{< relref "Gitara_elektryczna.md" >}}).

Elektryczno-akustyczna, gitara<!-- link nie odnosił się do niczego: 'Gitara elektryczno-akustyczna' ('content/książka/Gitara_elektryczno-akustyczna.md') links to 'kategoria:rodzaje_gitar' ('content/książka/kategoria:rodzaje_gitar.md') and that does not exist -->