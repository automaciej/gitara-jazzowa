---
title: "Wzmacniacz a kształtowanie dźwięku"
slug: "wzmacniacz-a-kształtowanie-dźwięku"
date: 2005-01-01T00:00:00+01:00
kategorie: ['technika gry']
draft: false
wikilinks: ['wzmacniacz', 'barwa_d%C5%BAwi%C4%99ku', 'pud%C5%82o_rezonansowe', 'Sprz%C4%99%C5%BCenie_zwrotne', 'dynamika', 'technika', 'dynamika', 'Grafika:EqualizerWzmacniacza.png', 'equalizer', 'wzmacniacz', 'mainstream', 'pasmo_cz%C4%99stotliwo%C5%9Bci', 'Wzmacniacz']
aliases: ['wzmacniacz-a-ksztaltowanie-dzwieku']
---
Każdy wzmacniacz<!-- link nie odnosił się do niczego --> zaopatrzony jest w
potencjometr siły głosu oraz w mniej lub bardziej rozbudowany equalizer,
który umożliwia regulację barwy dźwięku. Grając w zespole, siłę głosu
ustawia się tak, aby dopasować się dynamicznie do pozostałych
instrumentów. Można jednak za pomocą regulacji siły głosu we
wzmacniaczu kształtować również barwę<!-- link nie odnosił się do niczego --> i
właściwości dźwięku. Skrajnym tego przykładem są gitarzyści rockowi,
którzy ustawiając maksymalne często wzmocnienie, grają
charakterystycznym, przesterowanym dźwiękiem.

Przy wykonywaniu muzyki jazzowej należy znaleźć takie ustawienie siły
głosu, które pasując w zespole, jednocześnie daje najkorzystniejszy
dźwięk gitary. W grze standardowej ustawienie małego wzmocnienia
ogranicza możliwości dynamiczne i barwowe, a zbyt duże wzmocnienie
powoduje często niezamierzone zniekształcenia, a przy grze na gitarze z
pudłem rezonansowym<!-- link nie odnosił się do niczego --> - nieoczekiwane
[samowzbudzenia]({{< relref "Sprzężenie_zwrotne.md" >}}). Optymalne wzmocnienie
powinno poza tym uwzględniać możliwości różnicowania
dynamicznego<!-- link nie odnosił się do niczego --> techniką<!-- link nie odnosił się do niczego --> gry.

Operowanie gałką siły głosu umieszczoną w gitarze ma swoich zwolenników
i przeciwników. Pewne jest, że przy całkowitym otwarciu potencjometru,
barwa dźwięku jest najpełniejsza. Szczególnie czułe na to są wysokie
częstotliwości. Ogólnie można powiedzieć, że nie powinno się używać
potencjometru zamiast kształtowania dynamiki<!-- link nie odnosił się do niczego -->
techniką gry. Niekiedy gitarzyści używają go do specjalnych efektów
brzmieniowych, częściej do regulacji poziomu dynamicznego w zależności
od zmieniającej się roli gitary w zespole (akompaniament - solo). Muzyka
jednak traci naturalność, gdy nadużywa się potencjometru w stopniu
wyraźnie słyszalnym dla słuchacza, tym bardziej, że można osiągnąć cel
tylko odpowiednią techniką gry.

500px<!-- link nie odnosił się do niczego -->

Regulacja barwy dźwięku za pomocą equalizera<!-- link nie odnosił się do niczego -->
wzmacniacza<!-- link nie odnosił się do niczego --> jest sprawą bardzo indywidualną i
każdy gitarzysta powinien wypracować swoje, wypróbowane ustawienia. Na
ogół wzmacniacze wyposażone są w regulatory, które wyodrębniają tony
niskie, średnie i wysokie. Ustawienie barwy dźwięku jasnej lub ciemnej
nie nastręcza trudności. Trzeba jednak wiedzieć, że o charakterze
dźwięku decyduje przede wszystkim stosunek tonów średnich do
częstotliwości skrajnych. Najogólniej można powiedzieć, że ustawienie
barwy z przewagą tonów średnich, jest wykorzystywane najczęściej przez
gitarzystów mainstreamowych<!-- link nie odnosił się do niczego -->. Natomiast
ustawienie barwy z przewagą tonów niskich i przede wszystkim wysokich,
wykorzystywane jest często w muzyce rozrywkowej. Trzeba pamiętać, że
gitara jazzowa w całej swej skali powinna brzmieć wyrównanym dźwiękiem,
najwłaściwszym dla cech muzyki jazzowej. Większe możliwości daje
dodatkowy equalizer, w którym do regulacji wydzielonych jest wiele
wąskich pasm częstotliwości<!-- link nie odnosił się do niczego -->.

**Zobacz też**

  - [Wzmacniacz]({{< relref "Wzmacniacz.md" >}})

