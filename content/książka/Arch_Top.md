[frame](grafika:GitaraTypuArchTop.jpg "wikilink")

Druga odmiana [gitary akustycznej](gitara_akustyczna "wikilink"), tzw.
[Arch Top](Arch_Top "wikilink") lub Hollow body jest u nas nazywana
gitarą orkiestrową lub popularnie „gibsonką". Jest to instrument o
odmiennym kształcie i przeznaczeniu. Spód i płytę rezonansową ma nieco
wypukłą, a zamiast jednego okrągłego otworu rezonansowego posiada dwa
"efy", podobnie jak instrumenty smyczkowe. [Pudło
rezonansowe](Pudło_rezonansowe "wikilink") jest większe niż w gitarze
klasycznej. Niekiedy pod gryfem ma wycięcie, które ułatwia grę w
wysokich pozycjach. W tym też celu gryf umieszczony jest tak, aby
pozycja oktawy (próg XII) nie znajdowała się w miejscu krawędzi [pudła
rezonansowego](pudło_rezonansowe "wikilink") (tak jak to występuje w
[gitarach klasycznych](gitara_klasyczna "wikilink")), ale aby wysunięta
o dwie-trzy pozycje ułatwiała do niej dostęp.

Szyjka i chwytnia są podobne jak w gitarach typu „Flattop", z tym że
gryf nie jest przyklejony do płyty rezonansowej, tylko w części górnej
umieszczony nad płytą. Strunnik zamocowany jest do dołu pudła
rezonansowego (znów podobnie jak w instrumentach smyczkowych), a struny
opierają się na stojącym na płycie mostku. Wysokość mostka na ogół jest
regulowana.

[frame](Grafika:MostekZRegulacjaWysokosci.jpg "wikilink")

Gitara posiada również kołnierz ochronny. Instrument ten ma dźwięk mniej
donośny niż gitary typu „Flattop" z uwagi na dość luźny kontakt strun z
płytą rezonansową (tylko poprzez wolno stojący mostek) oraz brak
bezpośredniego kontaktu gryfu z płytą rezonansową. Posiada natomiast
wyrównane i mięsiste brzmienie w akordach i używana jest w big-bandach i
zespołach [swingowych](swing "wikilink"). Wraz z kontrabasem i perkusją
tworzy typową i najlepszą barwę sekcji rytmicznej. W orkiestrze [Counta
Basiego](Count_Basie "wikilink") (wzorcowej tego typu) na gitarze gra
[Freddie Green](Freddie_Green "wikilink").

[kategoria:rodzaje gitar](kategoria:rodzaje_gitar "wikilink")