Bardzo specyficzną odmianą jest **gitara hawajska**, tzw. steelguitar. Z
jazzem ma ona niewiele wspólnego, wykorzystywana jest na ogół w
zespołach rozrywkowych i country. Elektryczna gitara hawajska jest
prostokątna w kształcie. Struny umieszczone są wysoko nad gryfem, na
którym dla orientacji zaznaczono poszczególne pozycje. Gitara leży
przed grającym na specjalnym stoliku lub też wyposażona jest w nóżki.
Grający w lewej ręce trzyma metalowy suwak, którym skraca struny lekko
je dociskając. Na prawą ma założone specjalne pierścienie zakończone
piórkami, którymi zarywa struny. Strój gitary hawajskiej jest oparty na
akordzie durowym e, cis, a, e, A, E ([A](A "wikilink")-dur). Dla
ułatwienia gry i rozszerzenia możliwości produkowane są też całe
zestawy gitar hawajskich, które można nastroić na różne tonacje i akordy
oraz używać równolegle, przerzucając się tylko z gryfu na gryf.
Produkowane są też hawajskie gitary pedałowe o bardziej skomplikowanej
budowie - rozszerzającej zakres ich możliwości.

Zwykłą gitarę można zaadoptować do gry na sposób hawajski, podwyższając
siodełko na tyle, aby operując suwakiem, nic dociskać strun do progów.
Grający kładzie wówczas [pudło
rezonansowe](pudło_rezonansowe "wikilink") na prawym udzie, a szyjkę na
lewym.

Zupełnie odmienna [technika](technika "wikilink") gry, jak i strój
gitary hawajskiej tworzy specjalistów w tej dziedzinie, bowiem
umiejętność gry na gitarze konwencjonalnej jest tu mało przydatna.

[Hawajska, gitara](kategoria:rodzaje_gitar "wikilink")