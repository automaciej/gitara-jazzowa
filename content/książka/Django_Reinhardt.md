---
title: "Django Reinhardt"
slug: "django-reinhardt"
date: 2005-01-01T00:00:00+01:00
kategorie: []
draft: false
wikilinks: []
aliases: ['/gitara/Django_Reinhardt']
---
Pierwszy model gitary Maccaferriego powstał (z tego co wiem) w 1932
roku. Gitara ta została stworzona przez firmę "Selmer" - znanej do
dzisiaj jako tworzącej wspaniałe instrumenty stroikowe - saksofony i
klarnety (wysokiej jakości). Maccaferri wraz z jego wspaniałą grupą
lutników stworzyli dwa podstawowe modele gitar: - model 14-progowy o
owalnym otworze rezonansowym (wzdłuż osi korpusu) oraz drugi model o
otworze rezonansowym "D" - 12-progowym.- 12- lub 14- progowy oznacza w
którym miejscu znajduje się 12-sty lub 14-sty próg w stosunku do
krawędzi pudła rezonansowego. Z tego co wiem, powstał jeszcze jeden
model posiadający "wkładkę rezonansową", której stosowania jednak
zaniechano. Wszystkie modele charakteryzują się tym, że posiadają kontur
gitary "Jumbo", zaczepy strunowe jak w mandolinach, wyjątkowo długi
podstawek pod strunami (przenoszący drgania akustyczne na większy obszar
pudła rezonansowego), oraz wyjątkowe brzmienie, charakteryzujące się
tym, że jest ostre na strunach wiolinowych i głębokie na strunach
basowych. Ponadto, jej interesujący wygląd podkreśla główka,
zaprojektowana jak w gitarze klasycznej. W sumie jest to gitara o
wyglądzie i brzmieniu folklorystycznym (cygańskim) i wszyscy, którzy
chcieliby grać jazz w stylu "Django Reinhardta" powinni zacząć od
kupienia modelu podstawowego jakim jest RM 70 NT.-A gdzie kupić, to
kwestia wyboru dobrej firmy lutniczej, których jest kilka w Europie.