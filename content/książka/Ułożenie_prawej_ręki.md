---
title: "Ułożenie prawej ręki"
slug: "ułożenie-prawej-ręki"
date: 2005-01-01T00:00:00+01:00
kategorie: ['Technika gry']
draft: false
wikilinks: ['Grafika:UlozeniePrawejReki.jpg', 'Praca_prawej_r%C4%99ki', 'gitara_akustyczna', 'gitara_klasyczna', 'kostka']
aliases: ['ulozenie-prawej-reki']
images:
  - path: "/images/UlozeniePrawejReki.jpg"
---
{{< figure src="/images/UlozeniePrawejReki.jpg" >}}

Prawe przedramię, blisko łokcia przytrzymuje gitarę, opierając się o
górną krawędź płyty rezonansowej. Ważne jest, aby ani przedramię, ani
dłoń nie przylegała do płyty rezonansowej. Jest to jedna z
najczęstszych form zmanierowanego ułożenia ręki prawej, które prowadzi
do jej usztywnienia. Poza tym w [gitarze
akustycznej]({{< relref "Gitara_akustyczna.md" >}}) tłumi się w ten sposób
drgania rezonansowej płyty, a we wszystkich rodzajach gitar ogranicza
się tym swobodę ruchów prawej ręki. Oparcie przedramienia o krawędź
płyty rezonansowej w proponowanej przeze mnie pozycji musi wystarczyć.
Początki są może trudniejsze, ale później zyskuje się o wiele większą
swobodę i sprawność prawej ręki. Nawiasem mówiąc, sama zasada podparcia
przedramienia zbliżona jest do postawy z [gitarą
klasyczną]({{< relref "Gitara_klasyczna.md" >}}). Różni się tym, że dłoń nie
jest skręcona ku dołowi, tylko jej kierunek zgodny Jest z kierunkiem,
jaki wyznacza przedramię. Przegub natomiast jest lekko wypukły, ale
mniej niż w postawie klasycznej.

Punkt oparcia na przedramieniu uzależniony jest od długości rąk
gitarzysty oraz wielkości instrumentu, dobre wyważenie prawej ręki
powinno charakteryzować się tym, że w utrzymaniu tej pozycji mięśnie są
całkowicie rozluźnione.

[Kostkę]({{< relref "Kostka.md" >}}) trzyma się między kciukiem i palcem
wskazującym. Pozostałe palce są na tyle wyprostowane, aby podczas gry
nie dotykały strun. Kostka powinna być ustawiona prostopadle do gitary i
równolegle do strun.

**Zobacz też:**

  - [Praca prawej ręki]({{< relref "Praca_prawej_ręki.md" >}})

