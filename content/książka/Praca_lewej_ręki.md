---
title: "Praca lewej ręki"
slug: "praca-lewej-ręki"
date: 2005-01-01T00:00:00+01:00
kategorie: ['Technika gry']
draft: false
wikilinks: ['artykulacja', 'wibracja', 'technika', 'd%C5%BAwi%C4%99k', 'Grafika:NutyPracaLewejReki01.png', 'gra_akordowa']
aliases: ['praca-lewej-reki']
---
Praca lewej ręki ma wpływ na [artykulację]({{< relref "Artykulacja.md" >}}),
[wibrację]({{< relref "Wibracja.md" >}}) i wiele innych elementów łącznie z
indywidualnymi cechami tonu gitarzysty, a nawet i intonacją. Oczywiście,
tylko właściwa współpraca obu rąk i ich precyzyjna synchronizacja
zapewniają dobrą [technikę]({{< relref "Technika.md" >}}). Na razie jednak
zajmiemy się tylko ręką lewą. Umowna numeracja palców jest następująca:

  - palec wskazujący - 1
  - środkowy - 2
  - serdeczny - 3
  - mały - 4

Palce trzeba ustawiać jak najbliżej progu, który skraca strunę. Aby
docisnąć strunę palcem postawionym dalej, szczególnie w niskich
pozycjach, byłoby trzeba użyć dużej siły. Palec stawiany zbyt blisko lub
na samym progu, tłumiłby [dźwięk]({{< relref "Dźwięk.md" >}}).

Zarówno w niskich, jak i w wysokich pozycjach - wszystkie palce powinny
być ustawione w pobliżu sąsiednich progów. Tak więc, przesuwając rękę do
pozycji górnych, odpowiednio zwężamy rozstawienie palców, a przechodząc
do pozycji niższych - rozszerzamy. Nie należy tego robić w ostatniej
chwili, kiedy jest to konieczne przed dociśnięciem struny, ale
automatycznie, przy zmianie pozycji.

Wszystkie palce powinny znajdować się w gotowości, tj. nie oddalać się
zbytnio od strun. Podstawowym warunkiem dla osiągnięcia wysokiej
sprawności technicznej jest niskie ułożenie palców nad strunami,
niezależnie od tego, czy w danym momencie będą brały udział w grze.
Powinny one znajdować się w odległości około 1,5 cm nad strunami i każdy
nad swoją pozycją. Szczególną uwagę należy poświęcić palcowi czwartemu,
ponieważ na ogół ma on tendencję do zbytniego wznoszenia się.

Jest jeszcze jedna zasada, dotycząca podnoszenia palców. Nie jestem
jednak zwolennikiem ścisłego jej stosowania. Polega ona na tym, że
podczas gry palców 4, 3, 2 palce, których numery są mniejsze, mogą lekko
dociskać strunę za palcem skracającym strunę. Podnoszenie palców 4, 3 i
2 następuje dopiero przy konieczności zagrania niższych dźwięków. Tak
więc w chromalyce: grając w górę nie podnosimy palców, które już
zagrały. Dopiero grając w dół, przy dźwięku „d" podnosimy palec 4, przy
dźwięku „cis" - 3, przy „c" - 2.

{{< figure src="/images/NutyPracaLewejReki01.png" >}}

Zarówno w [grze akordowej]({{< relref "Gra_akordowa.md" >}}), jak i melodycznej,
kurczowe zaciskanie lewej ręki uniemożliwia swobodne poruszanie się jej
po gryfie. Aby tego uniknąć, należy przede wszystkim starać się
uświadomić sobie, które mięśnie pracują podczas palcowania, a wszystkie
pozostałe trzeba koniecznie rozluźnić. Mięśnie powinny pracować przede
wszystkim w początkowym ruchu palca. W momencie dotknięcia struny, palec
mając już własny rozpęd, łatwiej dociśnie strunę do gryfu.

Podczas tej czynności nie powinno się odczuwać napięcia mięśni. Rola
kciuka jest tu tylko pomocnicza, gwarantująca skuteczny docisk strun do
progów.

Dopiero przy chwytach, szczególnie barre, kciuk stanowi wyraźne
podparcie dla nacisku pozostałych palców na struny. Ale i tu nie
potrzeba zaciskać całej dłoni. Zbyt silny nacisk palców powoduje między
innymi podwyższenie niektórych dźwięków, co jest równoznaczne z
niestrojeniem gitary; dociśnięcie zbyt słabe - brzęczenie strun. Ręka
powinna swobodnie zwisać z punktu styczności z gryfem i z szyjką. Jest
to sprawdzianem luźnego operowania lewa ręką - bardzo ważne ze względu
na możliwość osiągnięcia biegłości w grze, dobrej wibracji oraz
sprostania konieczności bardzo długiej nieraz gry, bez odczuwania
zmęczenia rąk. Jest rzeczą znamienną, że u dobrego gitarzysty zmęczenie
psychiczne występuje jako pierwsze.

