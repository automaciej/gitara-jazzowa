---
title: "Oktawowa miara odległości między częstotliwościami"
slug: "oktawowa-miara-odległości-między-częstotliwościami"
date: 2005-01-01T00:00:00+01:00
kategorie: ['Teoria muzyki']
draft: false
wikilinks: ['cz%C4%99stotliwo%C5%9B%C4%87', 'oktawa', 'struna']
aliases: ['oktawowa-miara-odleglosci-miedzy-czestotliwosciami']
---
Oktawowa miara odległości między częstotliwościami A i B to taka liczba
r, że

\(B~=~A \cdot 2^r\)

W muzyce europejskiej (w odróżnieniu od muzyki np. indyjskiej albo
arabskiej) oktawa została podzielona na dwanaście odcinków. Odcinki te
nie są równej długości w hercach, natomiast są równe w mierze oktawowej.
Dzięki temu każdy następny odcinek jest równy długości poprzedniego
odcinka, pomnożonej przez pewną stałą. Stała ta wynosi
\(2^{\frac{1}{12}} \approx 1.05946309\). Wynika to z prostej przyczyny -
oktawa została podzielona na odcinki o długości \(\frac{1}{12}\)
[oktawy]({{< relref "Oktawa.md" >}}).

Próbując wytłumaczyć oktawę w inny sposób, można powiedzieć tak: oktawa
to coś jak *dwa-razy-wyższość*
([częstotliwości]({{< relref "Częstotliwość_drgań.md" >}})). Jeżeli dźwięk Y jest
dwa razy wyższy od dźwięku X , to innymi słowy *Y jest wyższy o jedną
dwa-razy-wyższość od X*. Jeżeli Z jest cztery razy wyższy od X, to
powiedzielibyśmy, że *Z jest wyższy o dwie dwa-razy-wyższości od X*.
Dlaczego dwie? Weźmy dźwięk X . Potem wyobraźmy sobie dźwięk Y dwa razy
wyższy od niego. Następnie wyobraźmy sobie coś dwa razy wyżej niż Y i
nazwijmy to Z. W sumie Z będzie miał częstotliwość cztery razy wyższą od
X. Natomiast będą to dwie *dwa-razy-wyższości*, jedna od X do Y, i druga
od Y do Z.

Podaję tutaj tabelę która pokazuje zależność pomiędzy częstotliwością a
oktawą. Dodałem jeszcze kolumnę *[struna]({{< relref "Struna.md" >}})*, która
pokazuje jak zależności wyglądają np. na strunie gitary. Należy tutaj
pamiętać, że połowa struny drga dwa razy szybciej niż cała struna, a
więc daje dźwięk o oktawę wyższy niż dźwięk całej struny.

