---
title: "Struna"
slug: "struna"
date: 2005-01-01T00:00:00+01:00
kategorie: []
draft: false
wikilinks: ['gitara_klasyczna', 'Fender', 'Gibson', 'gitara_dwunastostrunowa', 'dynamika', 'gitara_akustyczna', 'gitara_akustyczna', 'Kenny_Burrell', 'grafika:StrunaNaKolku.jpg', 'Kategoria:Budowa_gitary']
---
Niezmiernie ważny jest dobór odpowiednich strun. Różne ich rodzaje są
używane do różnych gatunków muzyki. Pierwszy podział wyłania struny
nylonowe i metalowe. Jak wiadomo, struny nylonowe używane są tylko w
gitarach klasycznych<!-- link nie odnosił się do niczego -->, nie będziemy się
więc nimi zajmować.

Struny metalowe możemy podzielić na ich grubość, materiał oraz sposób
wykończenia.

## Grubości strun

Firmy produkujące struny, oferują komplety o różnych grubościach.
Grubości podane są w ułamkach cala (1 cal = 2,54 cm). Dla przykładu
podaję komplet miękki firmy [Fender]({{< relref "Fender.md" >}}) (F-150set Light,
rock'n roll): E-.010, H-.013, G-.015, D-.026, A-.032, E-.038.

Natomiast twardy komplet firmy [Gibson]({{< relref "Gibson.md" >}}) przedstawia
się następująco: E-.013. H-.016, G-.024, D-.028, A-.046, E-.058. Trzeba
zaznaczyć, że w kompletach miękkich struny G-3 nie mają owijki, a w
twardych są owijane.

Dla gitar dwunastostrunowych<!-- link nie odnosił się do niczego --> firma
Fender proponuje między innymi taki komplet (F-1450 set Light & bright):
E-.010/.010, H-.013/.013, G-.022/.010, D-.026/.013,
A-.034/.016,E-.044/.022.

## Naciąg

Komplety powinny być tak dobrane, aby wszystkie struny miały równy
naciąg. W podanym powyżej komplecie do gitary dwunastostrunowej, już po
podanych wymiarach można stwierdzić, że naciąg struny G-.010 będzie
większy od naciągu struny E-.010. Dlatego gitarzyści często pojedyncze
struny kompletują sobie sami.

## Twardość

Struny miękkie - podatne na wibrację i lekkie w grze - nadają się
najlepiej do muzyki, w której stosuje się technikę bluesową. Brzmieniowo
ustępują jednak strunom twardszym, gorzej oddają
dynamikę<!-- link nie odnosił się do niczego -->, a przy mocnym uderzeniu wydają dźwięk
zduszony. Zjawisko to jest spotęgowane, gdy założymy struny zbyt miękkie
na gitarę akustyczną<!-- link nie odnosił się do niczego -->. Trzeba pamiętać,
że o ile w gitarze elektrycznej można używać komplety miękkie, z
powodzeniem wykorzystując ich zalety, o tyle gitara
akustyczna<!-- link nie odnosił się do niczego -->, dla dobra brzmienia, wymaga
strun twardszych, które swoją masą są w stanie pobudzić rezonans pudła.
Na ogół gitarzyści jazz-rockowi preferują raczej struny małej lub
średniej grubości. Gitarzyści jazzowi używają strun średnich i
twardych. Gra na nich jest nieco cięższa, ale efekt brzmieniowy wart
jest tego. [Kenny Burrell]({{< relref "Kenny_Burrell.md" >}}), który ma opinię
jednego z najbardziej wyrafinowanych brzmieniowo gitarzystów jazzowych,
używa właśnie bardzo twardych strun.

## Owijka

Struny najczęściej używane mają owijkę wykonaną z białego metalu, ale
bywają również struny z owijką żółtą. Charakteryzują się one bardziej
jędrnym, metalicznym dźwiękiem. Niektóre komplety, pomiędzy rdzeniem a
owijką, mają wplecione jedwabne nitki. Brzmienie strun basowych staje
się wówczas łagodniejsze.

Struny mogą mieć owijkę okrągłą lub spłaszczoną. Owinięte z zewnątrz
okrągłym drucikiem, mają powierzchnię szorstką, a struny owinięte
spłaszczoną owijką mają powierzchnię gładką. Ten ostatni rodzaj
stworzony został nie tyle w trosce o wygodę gry, ale o pozbawienie
gitary charakterystycznych dla niej dodatkowych efektów akustycznych,
jakimi są poświsty (podczas zmiany pozycji lewa ręka pocierając lekko o
szorstką powierzchnię struny, powoduje takie odgłosy). Struny
bezszmerowe nie cieszą się całkowitym bezkrytycznym uznaniem, ponieważ
struny z okrągłą owijką górują nad nimi jakością dźwięku.

## Starzenie się strun

Każdy kto ma kontakt z gitarą, zauważył zapewne, że struny nowe, świeżo
założone, brzmią jędrnie, klarownie i dość jasno, niestety podczas
eksploatacji, wraz z upływem czasu tracą swe walory brzmieniowe. Struny
lepszej jakości dłużej utrzymują dobre brzmienie, struny gorsze -
krócej. Po dłuższym okresie używania struny przestają stroić „w sobie"
i nie pomaga już wtedy regulacja menzury na mostku. Niekiedy i w nowym
komplecie zdarzy się struna brzmiąca fałszywie z powodu wadliwego
wykonania. Z reguły będzie to któraś ze strun basowych, najczęściej E-6.

### Struny o przedłużonej żywotności

Warto wspomnieć w tym miejscu o istnieniu specjalnych technologii,
pozwalających przedłużyć żywotność strun. Konstrukcje takie tworzy kilka
firm. Struny te owinięte są specjalną, niezauważalną membraną (np.
nanoweb firmy gore, producenta membrany gore tex), dzięki której nie
dostaje się do struny (dotyczy to strun basowych - z owijką) brud i
struna nie rdzewieje. Struny wiolinowe są dodatkowo zabezpieczone
antykorozyjnie. Rozwiązanie to ma oczywiście swoje wady i zalety. Nowe
struny zabezpieczone w ten sposób od nowości mają trochę bardziej
stłumione brzmienie niż nowe struny stalowe, jednak ich charakterystyka
praktycznie nie zmienia się z czasem, przez co w efekcie ich brzmienie
jest żywotne znacznie dłużej. Innym minusem tych strun jest ich wyższa
cena, jednak rekompensuje ją długa żywotność.

## Długość

Przy doborze strun należy zwrócić uwagę również na to, aby miały one
odpowiednią długość. Wprawdzie menzura wszystkich gitar jest zbliżona,
ale różne są odległości strunnika od mostka i siodełka od kołków. Struna
właściwie nawinięta na kołek ma kilka zwojów, tak jak pokazuje zdjęcie.

right<!-- link nie odnosił się do niczego -->

Np. struna E-6 powinna być nawinięta na kołek dwa-trzy razy: struny
cieńsze mogą mieć większą ilość zwojów, ale nie więcej niż kilka (np. 3
- 4) przy strunie E-1. Nadmierna ilość zwojów, nie mówiąc już o
przypadku, gdy zwoje nie mieszczą się na kołku obok siebie i nawijają
się jeden na drugi, powoduje brak stabilności stroju gitary. Odradzam
obcinanie strun z owijką, ponieważ może to spowodować obluzowanie się
jej, a co za tym idzie zniszczenie struny. Dlatego ważne jest, aby
dobierać struny również do wymiarów instrumentu, tj. do odległości od
strunnika do kołków. Struna powinna być dłuższa od tej odległości o
około 5-10 cm.

## Nawijanie

Trzeba pamiętać, że struny świeżo po założeniu nie trzymają dobrze
stroju i w związku z tym nie należy zmieniać ich tuż przed graniem. Aby
uzyskać maksymalną stabilność stroju, struna musi się dobrze ułożyć w
miejscu nawinięcia na kołek maszynki, a uzyskuje się to nawijając zwoje
struny na kołek starannie i ciasno.

## Zapasowy komplet

Dobrze pamiętać o tym, że każdy gitarzysta powinien mieć zawsze, w razie
zerwania się struny, co najmniej jeden zapasowy komplet.

