---
title: "Interpretacja harmoniczna"
slug: "interpretacja-harmoniczna"
date: 2005-01-01T00:00:00+01:00
kategorie: ['Harmonia jazzowa']
draft: false
wikilinks: ['akord', 'd%C5%BAwi%C4%99k', 'dominanta', 'dominanta', 'funkcja_harmoniczna', 'schemat_harmoniczny', 'septyma_akordu', 'tonika']
aliases: ['/gitara/Interpretacja_harmoniczna']
---
Często schemat harmoniczny<!-- link nie odnosił się do niczego: 'Interpretacja harmoniczna' ('content/książka/Interpretacja_harmoniczna.md') links to 'schemat_harmoniczny' ('content/książka/schemat_harmoniczny.md') and that does not exist --> utworu
podawany jest w formie uproszczonej, aby wykonawca mógł się wykazać
inwencją. Trzeba wtedy wiedzieć, jakie [dźwięki]({{< relref "Dźwięk.md" >}}) i do
jakich [akordów]({{< relref "Akord.md" >}}) można dodawać. Zależy to przede
wszystkim od [funkcji harmonicznej]({{< relref "Funkcja_harmoniczna.md" >}}),
jaką pełni dany akord, ale zależy też od kontekstu, od linii
melodycznej i ogólnie od charakteru muzyki. Dlatego poniższych uwag i
przykładu wyrwanego z kontekstu nie należy traktować w sposób sztywny.

Dany schemat harmoniczny | Dm G | C | ma swój odpowiednik w funkcjach
harmonicznych S<sub>II</sub> D T, które oznaczają subdominantę drugiego
stopnia, dominantę i tonikę. Do S<sub>II</sub> powinniśmy dodać septymę
małą, możemy dodać też nonę wielką, kwartę czystą, w pewnych wypadkach
możemy obniżyć kwintę akordu. Do D ([dominanty]({{< relref "Funkcje_harmoniczne.md" >}}))
powinniśmy dodać [septymę małą]({{< relref "Septyma_akordu.md" >}}), możemy dodać
nonę wielką, małą lub zwiększona, sekstę wielką lub małą (inaczej kwintę
zwiększoną), kwintę zmniejszoną lub zwiększoną, kwartę czystą. Do T
([toniki]({{< relref "Tonika.md" >}})) możemy dodać sekstę wielka, septymę
wielką, nonę wielką, w szczególnych przypadkach można stosować niektóre
składniki podane przy [dominancie]({{< relref "Funkcje_harmoniczne.md" >}}).

A więc podana tu uproszczona notacja:

| Dm G | C |

może być realizowana w różny sposób:

(...)

  - Uwaga I: akord, w którym występuje septymą mała i seksta wielka,
    budowany jest tak, by seksta była umieszczona wyżej od septymy.
  - Uwaga II: w akordzie, którego pozycja wskazuje na to, iż spełnia
    funkcję toniki, cyfra 9 oznacza wyłącznie składnik oddalony od prymy
    akordu o nonę wielką i nie należy grać wówczas septymy małej).

Niekiedy celowe jest zagęszczenie faktury:

(...)

Jak widać, dopuszczalna jest dość duża dowolność w interpretacji
harmonicznej. Wymienność niektórych akordów (nie tylko równoważnych
enharmonicznie) umożliwia stosowanie wielu wariantów w ramach jednego
schematu. Dowolność ta jest zależna od składu instrumentów w zespole,
stosunku partii improwizowanych do aranżowanych, wreszcie od charakteru
muzyki.

Studiując grę muzyków jazzowych, można wychwycić inne postacie
podstawowych funkcji harmonicznych. Analiza budowy akordów i składników,
jakie zostają do nich dodawane, poszerza nam wiedzę i umiejętności,
które pozwolą na swobodne poruszanie się w harmonii jazzowej.

