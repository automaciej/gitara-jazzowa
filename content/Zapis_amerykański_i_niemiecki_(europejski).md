---
title: "Zapis amerykański i niemiecki (europejski)"
slug: "zapis-amerykanski-i-niemiecki-europejski"
date: 2007-07-08T21:30:19Z
kategorie: ['Teoria muzyki']
draft: false
contributor: 'MaciejBlizinski'
wikilinks: ['Alfabety_muzyczne']
aliases: ['/gitara/Zapis_amerykański_i_niemiecki_(europejski)', 'zapis-amerykański-i-niemiecki-europejski']
---
Historia polskiej muzyki jest ściśle związana z historią muzyki
europejskiej i właśnie z tych historycznych względów zwyczajowo stosuje
się w naszym kraju notację niemiecką. Taka też jest uczona w polskich
państwowych szkołach muzycznych.

W tym serwisie używamy oznaczeń amerykańskich, które różnią się od
niemieckich (europejskich). Robię to ze względu na to, że są one używane
w amerykańskich *kwitach* (nutach i aranżacjach), a przede wszystkim w
Real Book.

W praktyce wygląda to tak, że polski muzyk jazzowy, widząc napisane *B*
mówi *ha*, a widząc *B♭* mówi *be*. Jest to trochę dziwne - zapisujemy
po amerykańsku, wymawiamy po polsku. Niestety, nic na to poradzić się
nie da, tak jest przyjęte w środowisku polskich muzyków.

**Zobacz też**

  - [Alfabety muzyczne]({{< relref "Alfabety_muzyczne.md" >}})

