---
title: "Ustawianie barwy dźwięku w gitarze"
slug: "ustawianie-barwy-dzwieku-w-gitarze"
date: 2005-01-01T00:00:00+01:00
kategorie: ['Technika gry']
draft: false
wikilinks: ['Gibson', 'Jim_Hall', 'dynamika', 't%C5%82umik', 'wzmacniacz']
aliases: ['/gitara/Ustawianie_barwy_dźwięku_w_gitarze']
---
Ustawienie barwy dźwięku w samej gitarze uzależnione jest od jej układu
elektrycznego. Najbardziej typowe i chyba najlepsze rozwiązanie dają
dwie przystawki z przełącznikiem i do każdej z nich potencjometry siły i
barwy tonu. Te drugie, to zazwyczaj tłumiki<!-- link nie odnosił się do niczego: 'Ustawianie barwy dźwięku w gitarze' (PosixPath('Ustawianie_barwy_dźwięku_w_gitarze.md')) links to 'tłumik' (PosixPath('/invalid/path')) and that does not exist -->, które
mogą tylko redukować wysokie częstotliwości. Wielu gitarzystów w ogóle
ich nie używa, ponieważ dźwięk staje się wówczas bardzo matowy.
Niektórzy gitarzyści jazzowi używają ich w sposób umiarkowany,
nieliczni - jak [Jim Hall]({{< relref "Jim_Hall.md" >}}) - w sposób zauważalny.

Decydujące o barwie tonu gitary jest ustawienie przełącznika przystawek.
Gitarzyści jazzowi preferują przystawkę umieszczoną bliżej gryfu, dającą
najbardziej naturalne brzmienie. Dwie przystawki razem uwypuklają atak
(tzw. klang), a i dźwięk wtedy jest ostrzejszy. Ustawienie to daje
dobrze brzmiące akordy, sola również są bardzo wyraziste. Najczęściej
używane jest w muzyce rozrywkowej, ale i niekiedy w jazzie.

Dodatkowy przełącznik zmiany fazy przystawek stwarza nowe możliwości.
Trzeba wiedzieć, że połączenie przystawek powoduje minimalne osłabienie
sygnału z gitary. Zjawisko to nie występuje tylko w gitarach o
oddzielnych kanałach dla każdej przystawki, np.
[Gibson]({{< relref "Gibson.md" >}}) ES-345 TD - stereo. Grając wówczas na
niezależnych wejściach [wzmacniacza]({{< relref "Wzmacniacz.md" >}}), podczas
włączenia dwóch przystawek, [dynamika]({{< relref "Dynamika.md" >}}) dźwięku
pozostaje taka sama jak przy grze na jednej przystawce, a zmienia się
tylko barwa dźwięku. Przystawka umieszczona przy mostku daje dźwięk
ostry i płaski. Sama używana jest rzadko, najczęściej przez gitarzystów
rockowych lub wtedy, gdy gitara spełnia określoną rolę w aranżacji.

Niektóre modele gitar zaopatrzone są w wielopozycyjne przełączniki z
gotowymi miksturami barwowymi. Powoduje to większą uniwersalność gitary,
ale zawiera również pewien element sztuczności w uzyskanej barwie
dźwięku.

