[thumb](Grafika:RuchKostki.png "wikilink")

Na ogół **ruch kostki** powinien być jak najszybszy. Szczególnie jeśli
uderza się w strunę, która jeszcze brzmi, a chce się uzyskać
[legato](legato "wikilink") - ważne jest, aby moment zetknięcia się
kostki z drgającą struna był błyskawiczny. Kostka w uderzeniu
podstawowym nie powinna wchodzić zbyt głęboko w płaszczyznę strun.

Przedramię, podczas gry na jednej strunie, nie zmienia swojej pozycji.
Wykonuje jedynie ruchy skrętne, umożliwiające wahadłowe poruszanie się
dłoni. Pozycję swoją zmienia dopiero przy przechodzeniu ze struny na
strunę, przy czym osią tej zmiany jest punkt podparcia przedramienia na
gitarze. W grze akordowej, przy użyciu kostki przedramię bierze czynny
udział, ale sprawą najistotniejszą jest rozluźnienie dłoni.

Lekko wyprostowane pozostałe palce prawej ręki wpływają na punkt
ciężkości dłoni. Jest to bardzo ważne, bowiem mechanika ruchu dłoni
jest w uproszczeniu następująca: pracą mięśni ramienia wprawiamy w ruch
obrotowy przedramię, o którego masie bezwładności stanowi dłoń. W
momencie uderzenia kostką w strunę dłoń powinna poruszać się raczej
tylko swoją bezwładnością, a mięśnie nie mogą być wówczas napięte.
Dotyczy to zarówno uderzenia z góry jak i z dołu, z tym, że z dołu
nadanie prędkości dłoni powinno być bardziej energiczne, aby pokonać
ciężar ręki.

Tak więc, żeby właściwie operować prawą ręką gitarzysta powinien
fizycznie czuć bezwładność swojej dłoni. Zarówno w [grze
akordowej](gra_akordowa "wikilink"), jak i jednogłosowej pomocą w
osiągnięciu precyzji rytmicznej może być wprowadzenie prawej dłoni w
miarowe ruchy właściwe dla najdrobniejszych wartości rytmicznych,
występujących w utworze lub jego fragmentach. Gdy wśród małych,
pojawiają się większe wartości rytmiczne, ruchem dłoni w powietrzu
imitujemy te małe. Oczywiście ma to zastosowanie wówczas, gdy wartości
małe mieszczą się parzyście w większych, n oznacza uderzenie w dół, a V
w górę:

[Grafika:NutyPracaPrawejReki.png](Grafika:NutyPracaPrawejReki.png "wikilink")

Częstym błędem jest łamanie miarowych ruchów dłoni wówczas, gdy
przejście ze struny na strunę zgodne jest z kierunkiem poruszania się
[kostki](kostka "wikilink").

[Grafika:NutyPrzechodzenieZeStrunyNaStrune.png](Grafika:NutyPrzechodzenieZeStrunyNaStrune.png "wikilink")

Natomiast, przy takim podziale rytmicznym, trzeba już zrezygnować z
miarowych ruchów dłoni.

[Grafika:NutyPrawaRekaTriola.png](Grafika:NutyPrawaRekaTriola.png "wikilink")

Można go zagrać różnie:

[Grafika:NutyPrawaRekaTriolki.png](Grafika:NutyPrawaRekaTriolki.png "wikilink")

Z uwagi na te komplikacje, nie chciałbym zbyt wiele sugerować, ale
dobrze jest, gdy ustalimy sobie, że np. mocną część taktu gramy
uderzeniem z góry. Ułatwia to utrwalenie właściwej
[artykulacji](artykulacja "wikilink"), co w jazzie jest sprawą mającą
zasadnicze znaczenie, chociaż nie należy jednak trzymać się tego zbyt
sztywno.

Ogólnie trzeba powiedzieć, że powyższy sposób w uzyskaniu równego pulsu,
należy jednak traktować tylko pomocniczo, bowiem muzyk jazzowy powinien
dysponować wewnętrznym poczuciem rytmu i z niego przede wszystkim
powinien korzystać.

**Zobacz też:**

  - [Kostka](Kostka "wikilink")
  - [Praca prawej ręki](Praca_prawej_ręki "wikilink")

[kategoria:technika gry](kategoria:technika_gry "wikilink")