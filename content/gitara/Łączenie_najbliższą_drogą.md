---
title: "Łączenie najbliższą drogą"
slug: "łączenie-najbliższą-drogą"
date: 2007-08-11T09:14:59Z
kategorie: ['Harmonia jazzowa', 'Technika gry']
draft: false
contributor: 'MaciejBlizinski'
wikilinks: ['Cmaj7', 'Dm7', 'G7']
aliases: ['/gitara/Łączenie_najbliższą_drogą', 'laczenie-najblizsza-droga']
---
Grając sekwencje następujących po sobie akordów powinniśmy starać się
łączyć je w taki sposób, żeby minimalizować ruch głosów. Z grubsza
oznacza to tyle, że jeżeli mamy dwa akordy, jeden po drugim, to
powinniśmy użyć chwytów możliwie podobnych i możliwie blisko siebie.
Dotyczy to wszystkich kolejnych akordów w utworze. Zastosowanie tej
zasady do wszystkich nastepstw jest niemożliwe, więc trzeba od czasu do
czasu skakać ręką po gryfie. Jednak starajmy się robić tego jak
najmniej.

Wnikając głębiej w temat musimy poruszyć kwestię głosów. Każdy dźwięk w
granym akordzie jest niczym jeden głos w chórze. Kiedy gramy kolejne
akordy, możemy myśleć o nich jak o kolejnych akordach śpiewanych przez
chór. Można wziąć jakiś prosty schemat harmoniczny (może być
nieśmiertelny blues), ułożyć sobie akordy i prześledzić najpierw drogę
górnego głosu. Następnie prześledzić drugi głos. Potem trzeci. Na końcu
dolny. Dobrym ćwiczeniem jest śpiewanie (mruczenie, gwizdanie,
cokolwiek) takiego śledzonego głosu. W ten sposób poznajemy wnętrze
tego, co gramy. Akord przestaje być niepodzielnym tajemniczym tworem,
zaczynamy słyszeć, w jaki sposób składa się z pojedynczych dźwięków.

Łączenie najbliższą drogą polega na tym, aby ruch tych głosów był jak
najmniejszy.

## Przykład

Najbardziej typowym zestawieniem akordów jest w jazzie tzw. II-V-I
(dwa-pięć-jeden), na przykład
[Dm7]({{< relref "Dm7.md" >}})-[G7]({{< relref "G7.md" >}})-[Cmaj7]({{< relref "Cmaj7.md" >}}).

    E |---|---|---|---|---A---|---|---
    B |---|---|---D---|---|---|---|---
    G |---|---|---|---|---C---|---|---
    D |---|---|---F---|---|---|---|---
    A |---|---|---|---|---|---|---|---
    E |---|---|---|---|---|---|---|---

Przejście z Dm7 do G7 wymaga przesunięcia dwóch dźwięków.

    E |---|---|---G-<-|-<-|---|---|---
    B |---|---|---D---|---|---|---|---
    G |---|---|---|---B-<-|---|---|---
    D |---|---|---F---|---|---|---|---
    A |---|---|---|---|---|---|---|---
    E |---|---|---|---|---|---|---|---

Rozwiązanie G7 na Cmaj7 wymaga przesunięcia dwóch pozostałych.

    E |---|---|---G---|---|---|---|---
    B |---C-<-|-<-|---|---|---|---|---
    G |---|---|---|---B---|---|---|---
    D |---|---E-<-|---|---|---|---|---
    A |---|---|---|---|---|---|---|---
    E |---|---|---|---|---|---|---|---


