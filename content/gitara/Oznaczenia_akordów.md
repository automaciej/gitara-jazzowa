---
title: "Oznaczenia akordów"
slug: "oznaczenia-akordów"
date: 2005-10-03T07:40:15Z
kategorie: ["harmonia jazzowa"]
draft: false
contributor: 'MaciejBlizinski'
wikilinks: ['Am7', 'B%E2%99%AD7', 'B%E2%99%AD7', 'Bdim', 'Bdim', 'C7', 'C7', 'C7', 'C7', 'C7%E2%99%AD9', 'C9', 'Cm7', 'Cm7', 'Cm7%E2%99%AD5', 'Cmaj7', 'Cmaj7', 'Cmaj7', 'Cmaj9', 'Cmaj9', 'D7', 'D7', 'D7%E2%99%AF9', 'F7', 'F7', 'F7', 'F7', 'F7', 'Gm7', 'Gm7', 'Gm7', 'blues_jazzowy', 'dwa_pi%C4%99%C4%87_jeden', 'interpretacja_harmoniczna']
aliases: ['/gitara/Oznaczenia_akordów', 'oznaczenia-akordow']
---
Ten rozdział pomoże Ci w czytaniu "kwitów". Istnieje wiele różnych
źródeł kwitów: Realbook, Fakebook, mnóstwo różnych wydawnictw. Każde
wydawnictwo zdaje się mieć własne oznaczenia akordów. Muzyk musi znać i
płynnie czytać wszystkie konwencje zapisu.

## Interpretacja zapisu

Większość muzyków nie czyta akordów z kwitów dosłownie, lecz
interpretuje i dodaje coś od siebie. Na przykład widząc akord
[Cmaj7][Cmaj7] muzyk jazzowy bez większego zastanowienia gra
[Cmaj9][Cmaj9]. Nie ma w tym nic złego, o ile robi to
świadomie.

Jednak, czy przypadkiem nie było tak, że autor kwitu, pisząc Cmaj7 miał
na myśli, że ma być to dokładnie [Cmaj7][Cmaj7] a nie
[Cmaj9][Cmaj9]?

Czytając kwity musimy pamiętać o jednej rzeczy: jedne zapisane akordy
można interpretować, a innych nie. Są takie akordy, które trzeba zagrać
dokładnie tak, jak są napisane, bo inaczej zabrzmią źle. Cała sztuka
polega na tym, żeby wiedzieć, kiedy wolno nam coś zmieniać, a kiedy nie.

Drugi problem jest taki, że wśród zapisanych akordów mieszają się ze
sobą akordy ważne i nieważne. Ważne są to te akordy, które należą do
*trzonu* harmonii danego utworu. Nieważne są to te, które są tylko
wtrąceniami do tych pierwszych i np. usunięcie ich nie spowoduje
większych zmian w harmonii utworu jako całości.

## Przykład: Blues

Weźmy na przykład prostego bluesa, w tonacji F-dur. ("%" oznacza powtórzenie
poprzedniego akordu.)

| `________` | `________`              | `________`        | `________` |
| ---------- | ----------------------- | ----------------- | --------   |
| [F7][F7]   | %                       | [F7][F7]          | %          |
| [B♭7][B♭7] | %                       | [F7][F7]          | %          |
| [C7][C7]   | %                       | [F7][F7]          | %          |
| `‾‾‾‾‾‾‾‾` | `‾‾‾‾‾‾‾‾`              | `‾‾‾‾‾‾‾‾`        | `‾‾‾‾‾‾‾‾` |


To jest ekstremalnie prosty blues. Nie ma nawet septym przy akordach.
Nikt nie gra tak prostych bluesów, ale jest to świetny przykład żeby
pokazać pewną rzecz: pokazany schemat zawiera wyłącznie akordy, które
stanowią trzon harmonii bluesa.

Podany schemat jest tak naprawdę trzonem wszystkich bluesów jazzowych,
takich jak Billie's Bounce, Route 66, Tenor Madness i wielu innych.
Nawet bardziej skomplikowane bluesy, takie jak Blues For Alice, zostały
wyprowadzone z tego schematu.

Weźmy teraz jedną z możliwych mutacji [bluesa jazzowego]({{< relref
"Blues_jazzowy.md" >}}).

| `________` | `________`              | `________`        | `________`            |
| ---------- | ----------------------- | ----------------- | --------------------- |
| [F7][F7]   | [B♭7][B♭7] [Bdim][Bdim] | [F7/C][F7]        | [Cm7][Cm7] [F7][F7]   |
| [B♭7][B♭7] | [Bdim][Bdim]            | [F7][F7]          | [Am7][Am7] [D7][D7]   |
| [Gm7][Gm7] | [C7][C7]                | [F7][F7] [D7][D7] | [Gm7][Gm7] [C7][C7]   |
| `‾‾‾‾‾‾‾‾` | `‾‾‾‾‾‾‾‾`              | `‾‾‾‾‾‾‾‾`        | `‾‾‾‾‾‾‾‾`            |

[Am7]: {{< relref "Am7.md" >}} "A moll siedem"
[B♭7]: {{< relref "B♭7.md" >}}
[Bdim]: {{< relref "Bdim.md" >}}
[C7]: {{< relref "C7.md" >}}
[Cmaj7]: {{< relref "Cmaj7.md" >}}
[Cmaj9]: {{< relref "Cmaj9.md" >}}
[Cm7]: {{< relref "Cm7.md" >}}
[D7]: {{< relref "D7.md" >}}
[F7]: {{< relref "F7.md" >}}
[Gm7]: {{< relref "Gm7.md" >}}

W jaki sposób blues przeszedł taką transformację? Z całą
pewnością nie jest to dziełem przypadku. Jedną z podstawowych zmian jest
rozwijanie prostej dominanty, (np. C7) w zestaw dwóch akordów (np.
[Gm7][Gm7], [C7][C7]). Taki dodatek nie zmienia
harmonii zasadniczo, a jedynie ją koloryzuje. Poprzedzenie C7 przez Gm7
można uzasadnić w następujący sposób: C7 jest dominantą w tonacji
F-dur, i rozwiązuje się na akord F. Jest to typowe przejście V-I
(czyt. pięć-jeden), czyli rozwiązanie dominanty na tonikę. Takie
rozwiązanie można uzupełnić o subdominantę drugiego stopnia, tworząc
II-V-I (czyt. *dwa pięć jeden*). W tonacji
F-dur subdominantą drugiego stopnia jest akord Gm. W jazzie akordy gra
się (prawie) zawsze z septymami, więc używamy akordu Gm7.

## Typy akordów

W kwitach spotyka się zasadniczo cztery typy akordów:

1.  Durowy z septymą wielką, o charakterze tonicznym (major, czyt.
    *mejdżer*)
2.  Durowy z septymą małą, o charakterze dominantowym (siedem)
3.  Molowy z septymą małą (mol siedem)
4.  Molowy z septymą małą i kwintą obniżoną (mol siedem pięć minus)

Akordy te mogą mieć różne dodatki, ale niemal każdy akord da się
sklasyfikować do jednej z tych czterech kategorii, a to bardzo upraszcza
czytanie kwitów. Upraszczanie jest konieczne, szczególnie jeżeli czytamy
kwity a vista, na jamie lub w stresie.

|                       |                                                 |
| --------------------- | ----------------------------------------------- |
| major                 | [Cmaj7][Cmaj7], CM7, CMA7, C7+, CΔ              |
| siedem                | C7                                              |
| mol siedem            | [Cm7][Cm7], CMI7, C-7                           |
| mol siedem pięć minus | Cm7♭5, C-7♭5, C⊘                                |

Oto podstawowe oznaczenia, z jakimi się spotykałem. Podziwiam autorów
kwitów za niespotykaną pomysłowość, np. oznaczenie akordu major poprzez
trójkącik to moim zdaniem *rekord świata*. No, ale nic na to nie można
poradzić, że akordy zapisuje się na tyle różnych sposobów.

## Dodatkowe składniki

Podstawowe typu akordów mogą być uzupełniane o dodatkowe składniki. Na
przykład zamiast [C7][C7] może pojawić się
[C9]({{< relref "C9.md" >}}). Składniki podwyższone o pół tonu oznacza się
poprzedzając składnik znakiem ♯ (krzyżyk, ang. sharp). Na przykład
D7♯9. Składniki obniżone o pół tonu oznacza się ♭
(bemol, ang. flat). Na przykład [C7♭9]({{< relref "C7♭9.md" >}}).

## Rozszerzanie akordów

Grając możemy uzupełniać akordy o składniki, których nie ma zapisanych w
kwicie. Najczęściej dodajemy wysokie składniki, na przykład 9 albo 13.
Rzadziej ♯11. Podam kilka reguł, którymi można kierować się dodając
składniki. Oczywiście wszystkie reguły można złamać, jeżeli ktoś chce i
wie, co robi.

|                    | 9 (Nona)              | 11                | 13                    |
| ------------------ | --------------------- | ----------------- | --------------------- |
| **major**          | zawsze czysta         | podwyższona (♯11) | wielka                |
| „siedem”           | czysta lub alterowana | zawsze alterowana | czysta lub alterowana |
| **mol siedem**     | zawsze czysta         | zawsze czysta     | zawsze wielka         |
| **mol siedem ♭5**  | nie dodaje się        | zawsze czysta     | raczej obniżona       |
