---
title: "Teoria muzyki"
slug: "teoria-muzyki"
date: 2013-06-22T10:11:01Z
kategorie: ["Teoria muzyki"]
draft: false
contributor: 'MaciejBlizinski'
wikilinks: ['U%C5%BCytkownik:MaciejBlizinski']
aliases: [
  '/gitara/Teoria_muzyki',
  '/książka/czym-jest-a-czym-nie-jest-teoria-muzyki',
  '/harmonia/czym-jest-a-czym-nie-jest-teoria-muzyki',
]
toc: 20
---
Teoria muzyki **nie jest**:

* **nie** jest zbiorem zasad, których należałoby **zawsze przestrzegać**
* **nie jest receptą** na dobrą muzykę
* **nie** jest czymś, o czym należy myśleć **w trakcie grania**

Teoria muzyki **jest**:

* jest sposobem na **porządkowanie wiedzy** o muzyce
* jest sposobem na **uzyskanie** większej **świadomości** tego, co robimy
* jest **językiem komunikacji** pomiędzy muzykami
* jest czymś, o czym należy myśleć **w trakcie ćwiczenia**

Jednolita teoria muzyki nie istnieje. O ile w matematyce na przykład istnieją
ścisłe definicje wszystkich pojęć, to w muzyce pojęcia są bardziej płynne i ich
rozumienie może się różnić u poszczególnych muzyków. Dlatego pamiętaj, drogi
Czytelniku, że to, co tu jest napisane, jest tylko moim spojrzeniem na
poruszane zagadnienia. Twoje może być inne.

Ten artykuł zajmuje się głównie harmonią, czyli pewnym wycinkiem teorii muzyki,
mówiącym o organizowaniu dźwięków i opisującym zależności pomiędzy nimi. Nie są
tutaj poruszane kwestie dotyczące stylistyki muzycznej, środków wyrazu ani
brzmienia.
