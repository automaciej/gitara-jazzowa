---
title: "Funkcje harmoniczne"
slug: "funkcje-harmoniczne"
date: 2012-06-17T15:30:47Z
kategorie: []
draft: false
contributor: 'MaciejBlizinski'
wikilinks: ['Funkcja_harmoniczna', 'Funkcje_poboczne', 'II-V-I_(dwa_pi%C4%99%C4%87_jeden)', 'Wtr%C4%85cenia', 'akord', 'tonacja']
aliases: ['/gitara/Funkcje_harmoniczne', 'książka/dominanta', 'książka/subdominanta']
toc: 070
---
Pojęcie [funkcji harmonicznej]({{< relref "Funkcja_harmoniczna.md" >}}) ma sens
tylko w kontekście [tonacji]({{< relref "Tonacja.md" >}}). Zakładając, że
poruszamy się w określonej tonacji, możemy wskazać pewne
[akordy]({{< relref "Akord" >}}) jako funkcje harmoniczne. Na przykład, weźmy
tonację F-dur. Możemy zapytać, jaką funkcją harmoniczną w F-dur jest
akord C7. Dowiemy się, że dominantą. Jest więcej akordów, które są
funkcjami harmonicznymi w F-dur, jednak nie wszystkie nimi są.

## Tonika, subdominanta, dominanta

Tonika, dominanta i subdominanta to trzy podstawowe funkcje harmoniczne.

### Tonika

Tonika jest podstawową funkcją harmoniczną. Jest oparta na I stopniu
gamy, czyli np. w tonacji F-dur jest to akord F-dur. Tonika jest
funkcją, która jest odbierana jako centrum, punkt wyjścia. Do toniki
najczęściej dodawana jest septyma wielka lub seksta.

### Dominanta

Dominanta stwarza napięcie, które *chce* zostać rozładowane przez
rozwiazanie na tonikę. Dominanta jest zbudowana na 5-tym stopniu gamy. W
tonacji F-dur dominantą jest akord C-dur. Dominanta najczęściej jest
uzupełeniana o septymę małą. Dlatego najczęściej jest to akord C7.
Septyma dodawana do dominanty musi zawsze być mała.

### Subdominanta

Subdominanta nie powoduje powstawania napięcia, natomiast sprawia
wrażenie oddalania się od toniki. Subdominanta zbudowana jest na 4-tym
stopniu gamy, czyli w tonacji F-dur subdominantą jest akord B♭.
Subdominantę uzupełnia się septymą wielką.

Spróbujmy utworzyć jakiś ciąg z tych trzech funkcji. Załóżmy, że
zaczynamy i kończymy na tonice. Na początku logiczne będzie oddalenie
się od toniki, czyli subdominanta. Następnie gramy akord, który stwarza
napięcie, czyli dominantę. Rozładowanie napięcia następuje przy powrocie
do toniki. Taki ciąg, T-S-D-T, nazywany jest kadencją. Jest więcej
kadencji, ale żadna inna nie jest nazywana kadencją wielką doskonałą.

## Zobacz też

  - [Funkcje poboczne]({{< relref "Funkcje_poboczne.md" >}})
  - [Wtrącenia]({{< relref "Wtrącenie" >}})
  - II-V-I (dwa pięć jeden)<!-- link nie odnosił się do niczego: 'Funkcje harmoniczne' ('content/książka/Funkcje_harmoniczne.md') links to 'II-V-I_\\(dwa_pięć_jeden\\)' ('content/książka/II-V-I_\\(dwa_pięć_jeden\\).md') and that does not exist -->
