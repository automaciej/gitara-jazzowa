## Czym jest barwa akordu

Na wstępie pisałem że nie będziemy się tutaj zajmować kwestiami
estetycznymi. Chciałbym tutaj zrobić mały wyjątek i napisać trochę o
barwach akordów.

Umiejętność grania akordów w różnych układach daje nam swobodę w
tworzeniu barw akordów. Chciałbym tutaj napisać, co to jest barwa akordu
i jak ona powstaje.

Barwa akordu to coś trochę innego niż barwa instrumentu. Barwa akordu
jest to coś co pozwala na przykład odróżnić [akord
mollowy](akord_mollowy "wikilink") od
[durowego](akord_durowy "wikilink"), nawet jeżeli nie wiemy dokładnie,
jakie [dźwięki](dźwięk "wikilink") są grane. Jest to coś co jest
charakterystyczne w brzmieniu jakiegoś danego akordu, a co jest
odbierane raczej intuicyjnie niż analitycznie i świadomie.

Jeżeli mówi się o kimś, że ma on słuch harmoniczny, to może się to brać
właśnie stąd, że osoba ta dobrze słyszy barwy akordów i w ten sposób
potrafi je rozpoznawać. Jest to zupełnie inny rodzaj słuchu niż tzw.
[słuch absolutny](słuch_absolutny "wikilink"), który polega na
umiejętności określenia bezwzględnej wysokości dźwięku, a który nie
musi iść w parze z dobrym słuchem harmonicznym.

## Jak powstaje barwa akordu?

### Barwa interwału

Wiemy, czym są [interwały](interwał "wikilink"). Każdy interwał ma swoją
barwę: inną barwę ma [tercja](tercja "wikilink"), inną
[kwinta](kwinta "wikilink"), jeszcze inną [nona
mała](nona_mała "wikilink"). W momencie kiedy brzmi (wybrzmiewa) akord
[mamy](mamy "wikilink") do czynienia ze współbrzmieniem wszystkich
interwałów które wchodzą w jego skład.

Różne interwały mają różne barwy. Niektóre barwy są "puste", czyli
czyste, mający "słaby kolor", czyli nie wnoszące nic szczególnego do
brzmienia akordu. Inne znów są "mocniejsze", ale za to często chropawe,
"ostre".

### Współbrzmienia interwałów w akordzie

Powiedzmy, że gramy [C](C "wikilink")-dur w postaci zasadniczej, czyli
[dźwięki](dźwięk "wikilink") (C, E, G). Słyszymy wtedy następujące
interwały:

  - C-E tercja wielka
  - E-G tercja mała
  - C-G kwinta czysta

Są to wszystko dość *zwykłe* interwały, to znaczy wszystkie brzmią
konsonansowo. Dlatego też cały akord C-dur, zagrany w ten sposób brzmi
prosto i konsonansowo.

Weźmy inny [akord](akord "wikilink"), na przykład [G9](G9 "wikilink").
Składa się on z dźwięków (G, B, D, F, A) . Wszystkie
[interwały](interwał "wikilink"), jakie występują w takim układzie
dźwięków, czyli wszystkie możliwe pary dźwięków w tym akordzie
doskonale obrazuje graf akordu, przedstawiony na rysunku. Wierzchołki
grafu to [dźwięki](dźwięk "wikilink"), natomiast krawędzie to
[interwały](interwał "wikilink") pomiędzy nimi.

[thumb](Grafika:GrafAkorduG9.png "wikilink")

Na przedstawionym rysunku krawędzie grafu krawędzie grafu mają różne
grubości. Przedstawiłem w ten sposób "wagę" interwałów dla brzmienia
całego akordu. Grube krawędzie to interwały o silnym brzmieniu,
cienkie-o słabym. Widać wyraźniej, że najsilniejszy wpływ na brzmienie
ma para B-F, natomiast najmniejszy wkład do brzmienia akordu ma dźwięk
D, który nie jest związany właściwie żadnym silniejszym współbrzmieniem
[interwałowym](interwał "wikilink"). Można wysnuć stąd wniosek, że skoro
wkład tego [dźwięku](dźwięk "wikilink") do brzmienia
[akordu](akord "wikilink") jest tak niewielki, to można ten dźwięk
opuścić. Tak jest istotnie.

## Akordy o budowie kwartowej

Akordy o budowie kwartowej należą do stylu wielu muzyków, szczególnie
pianistów. Główny pomysł polega na tym, żeby tak rozłożyć dźwięki
akordu, żeby w miarę możliwości pomiędzy najbliższymi składnikami były
kwarty. W takich akordach najczęściej w jednym miejscu jest jeszcze
tercja wielka. Przykładowy układ akordu [Cmaj96](Cmaj96 "wikilink"):

`E ---O---|---|---|---|---|---`
`B ---|---O---|---|---|---|---`
`G ---O---|---|---|---|---|---`
`D ---O---|---|---|---|---|---`
`A ---O---|---|---|---|---|---`
`E ---|---O---|---|---|---|---`
`    VII VIII`

Akord ten składa się z dźwięków: (C, E, A, D, G, B). Kwarty są pomiędzy
parami dźwięków \(\Big\{ \{ E, A\}, \{ A, D\}, \{ D, G\} \Big\}\). Przy
okazji na górze utworzył się trójdźwięk (D, G, B), czyli G.

[kategoria:teoria muzyki](kategoria:teoria_muzyki "wikilink")