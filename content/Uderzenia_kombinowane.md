---
title: "Uderzenia kombinowane"
slug: "uderzenia-kombinowane"
date: 2005-01-01T00:00:00+01:00
kategorie: ['Technika gry']
draft: false
wikilinks: ['kostka', 'kostka']
aliases: ['/gitara/Uderzenia_kombinowane']
---
Na gitarze jazzowej zazwyczaj gra się kostką, czasem używa się palców:
3, 4, 5; niekiedy gra się opuszkiem kciuka. Dla uzyskania specjalnych
efektów barwowych można łączyć różne sposoby uderzeń, np. może to być
uderzenie, w którym bierze udział palec wskazujący i
[kostka]({{< relref "Kostka.md" >}}). Struna zostaje zaatakowana najpierw przez
palec wskazujący, po którym ześlizguje się na kostkę, dającą jej
właściwe brzmienie. Efektem jest wzmocniony poświt i klang, który może
być jeszcze spotęgowany, jeśli w uderzeniu tym bierze udział paznokieć
palca wskazującego.

Odmienny efekt uzyskujemy poprzez użycie [kostki]({{< relref "Kostka.md" >}}) i
opuszka kciuka. Struna uderzona kostką zostaje następnie częściowo
stłumiona przez kciuk.

Innego rodzaju uderzeniem kombinowanym będzie gra akordowa, w której
jednocześnie bierze udział kostka i palce: 3, 4, 5. Możemy wówczas
uderzyć wszystkie trzy lub cztery dźwięki akordu jednocześnie. Pozwala
to uniknąć arpeggia (gdy nie chcemy go użyć), ale nie wyklucza. Tą samą
metodą można grać oktawy oraz inne interwały (patrz: „Różne rodzaje
techniki gry na gitarze"). Mówiąc o barwie dźwięku, trzeba zauważyć, że
przy kombinowanym uderzeniu dwudźwięków mamy możliwość zróżnicowania ich
brzmienia - niższego, granego kostką i wyższego, granego palcem. Przy
czym, w zależności od rodzaju kostki i techniki palcowej, można uzyskać:

  - przy grze ostrą (elastyczną) i opuszkiem palca -ostry, jasny dźwięk
    niższy i łagodny dźwięk wyższy;
  - przy grze tępą (nieelastyczną) kostką i paznokciem - ciemny, matowy
    dźwięk niższy i ostry, jasny dźwięk wyższy.

