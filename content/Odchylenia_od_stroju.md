---
title: "Odchylenia od stroju"
slug: "odchylenia-od-stroju"
date: 2005-05-23T21:03:38Z
kategorie: ['Konserwacja gitary', 'Strojenie gitary']
draft: false
contributor: 'MaciejBlizinski'
wikilinks: ['Strojenie_gitary', 'menzura', 'regulacja_menzury']
aliases: ['/gitara/Odchylenia_od_stroju']
---
Gitara, mimo właściwej pielęgnacji i okresowej korekty
menzury<!-- link nie odnosił się do niczego: 'Odchylenia od stroju' ('content/książka/Odchylenia_od_stroju.md') links to 'menzura' ('content/książka/menzura.md') and that does not exist -->, cierpi na pewne minimalne odchylenia w
stroju. Odchylenia te wzrastają pod koniec eksploatacji kompletu strun.
Gitarzysta powinien reagować, nim będą one zauważalne dla słuchacza. Gdy
zawodzi już [regulacja menzury]({{< relref "Regulacja_menzury.md" >}}), można
ratować się. stosując specjalną metodę strojenia, uwzględniającą
szczególnie te pozycje, które najczęściej będą używane. Tak więc, jeśli
gramy akurat przede wszystkim w pozycjach III, IV i V, stroimy tak, by
dźwięki gitary właśnie w tych pozycjach były najczystsze. Przy używaniu
pierwszych pozycji nie trzeba uwzględniać minimalnych niedokładności,
natomiast przy grze w pozycjach wysokich, korekcja stroju musi być
większa. Jeśli można przewidzieć, w jakich pozycjach będziemy grać
najczęściej, stroimy instrument specjalnie do danego utworu. Oczywiście
jest to możliwe tylko w wypadku partii aranżowanych.

Oto na czym polega ten sposób: załóżmy, że struna H-2 nie stroi i pomimo
korekcji menzury ma minimalnie za wysoką oktawę. Otóż pusta strunę H-2
stroimy nieco niżej. tak by w pozycjach najczęściej używanych, jej
dźwięki były czyste. Analogicznie, gdy struna ma oktawę za mała.
stroimy ją nieco wyżej.

Trzeba jednak pamiętać, że sposób ten można stosować przy bardzo
niewielkich niedokładnościach w stroju i że praktycznie czysta gra
ograniczona jest do kilku pozycji.

**Zobacz też**

  - [Strojenie gitary]({{< relref "Strojenie_gitary.md" >}})


