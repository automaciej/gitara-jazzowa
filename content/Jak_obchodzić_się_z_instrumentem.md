Jak obchodzić się z instrumentem? Wiadomo, że delikatnie, tak aby go nie
uszkodzić. Podnosić zawsze i tylko za [szyjkę](szyjka "wikilink"). Kłaść
i przechowywać w miejscach nie narażonych na wpływy atmosferyczne,
uszkodzenia mechaniczne itp. (w mieszkaniach nie przy kaloryferze\!).

## Czystość

Wiadomo, że instrument trzeba utrzymywać w należytej czystości, ale
trzeba też zachować właściwe proporcje pielęgnacji gitary. Spotkałem się
już z instrumentami, na których lakier i części chromowane aż lśniły,
natomiast gryf i struny lepiły się od brudu.

A więc w pierwszym rzędzie należy dbać o te części instrumentu, które
mają bezpośredni wpływ na dźwięk i sprawność techniczną. Każdy
gitarzysta wie, że po dłuższym graniu na strunach gryfu znajduje się
pozostawiony przez palce osad. Powoduje on, że gitara zaczyna gorzej
brzmieć i nie stroić. Osad ten należy po skończonej grze zebrać
najlepiej irchą lub lnianą ściereczką nasyconą w spirytusie. Dobrze jest
również oczyścić szyjkę instrumentu, która powinna być zawsze gładka i
czysta. Na gryfie również zbiera się osad, a szczególnie na nakładce
przy progach. Czyszczenie wystarczy przeprowadzić co kilka miesięcy, ale
trzeba pamiętać, aby przetrzeć nakładkę olejem konopnym, co zapobiegnie
jej gniciu w okolicach progów. Innych części gitary nic należy czyścić
zbyt często, wystarczy jeśli utrzymamy estetyczny wygląd instrumentu.

## Maszynki

Nie trzeba zapominać o maszynkach, które oliwimy co pewien czas, jeżeli
ich konstrukcja tego wymaga.

[kategoria:konserwacja gitary](kategoria:konserwacja_gitary "wikilink")