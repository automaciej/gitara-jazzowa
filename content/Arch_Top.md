---
title: "Arch Top"
slug: "arch-top"
date: 2005-01-20T17:46:34Z
kategorie: ['Rodzaje gitar']
draft: false
contributor: 'MaciejBlizinski'
wikilinks: ['Arch_Top', 'Count_Basie', 'Freddie_Green', 'Grafika:MostekZRegulacjaWysokosci.jpg', 'Pud%C5%82o_rezonansowe', 'gitara_akustyczna', 'gitara_klasyczna', 'grafika:GitaraTypuArchTop.jpg', 'pud%C5%82o_rezonansowe', 'swing']
aliases: ['/gitara/Arch_Top']
images:
  - path: "/images/GitaraTypuArchTop.jpg"
  - path: "/images/MostekZRegulacjaWysokosci.jpg"
---
{{< image src="/images/GitaraTypuArchTop.jpg" width="239" height="500" >}}

Druga odmiana [gitary akustycznej]({{< relref "Gitara_akustyczna.md" >}}), tzw.
[Arch Top]({{< relref "Arch_Top.md" >}}) lub Hollow body jest u nas nazywana
gitarą orkiestrową lub popularnie „gibsonką". Jest to instrument o
odmiennym kształcie i przeznaczeniu. Spód i płytę rezonansową ma nieco
wypukłą, a zamiast jednego okrągłego otworu rezonansowego posiada dwa
"efy", podobnie jak instrumenty smyczkowe. [Pudło
rezonansowe]({{< relref "Pudło_rezonansowe.md" >}}) jest większe niż w gitarze
klasycznej. Niekiedy pod gryfem ma wycięcie, które ułatwia grę w
wysokich pozycjach. W tym też celu gryf umieszczony jest tak, aby
pozycja oktawy (próg XII) nie znajdowała się w miejscu krawędzi [pudła
rezonansowego]({{< relref "Pudło_rezonansowe.md" >}}) (tak jak to występuje w
[gitarach klasycznych]({{< relref "Gitara_klasyczna.md" >}})), ale aby wysunięta
o dwie-trzy pozycje ułatwiała do niej dostęp.

Szyjka i chwytnia są podobne jak w gitarach typu „Flattop", z tym że
gryf nie jest przyklejony do płyty rezonansowej, tylko w części górnej
umieszczony nad płytą. Strunnik zamocowany jest do dołu pudła
rezonansowego (znów podobnie jak w instrumentach smyczkowych), a struny
opierają się na stojącym na płycie mostku. Wysokość mostka na ogół jest
regulowana.

{{< image src="/images/MostekZRegulacjaWysokosci.jpg" width="300" height="139" >}}

Gitara posiada również kołnierz ochronny. Instrument ten ma dźwięk mniej
donośny niż gitary typu „Flattop" z uwagi na dość luźny kontakt strun z
płytą rezonansową (tylko poprzez wolno stojący mostek) oraz brak
bezpośredniego kontaktu gryfu z płytą rezonansową. Posiada natomiast
wyrównane i mięsiste brzmienie w akordach i używana jest w big-bandach i
zespołach swingowych<!-- link nie odnosił się do niczego: 'Arch Top' (PosixPath('Arch_Top.md')) links to 'swing' (PosixPath('/no/path/exists')) and that does not exist -->. Wraz z kontrabasem i perkusją
tworzy typową i najlepszą barwę sekcji rytmicznej. W orkiestrze Counta
Basiego<!-- link nie odnosił się do niczego: 'Arch Top' (PosixPath('Arch_Top.md')) links to 'Count_Basie' (PosixPath('/no/path/exists')) and that does not exist --> (wzorcowej tego typu) na gitarze gra
Freddie Green<!-- link nie odnosił się do niczego: 'Arch Top' (PosixPath('Arch_Top.md')) links to 'Freddie_Green' (PosixPath('/no/path/exists')) and that does not exist -->.

