---
title: "Gitara"
slug: "gitara"
date: 2011-11-22T10:24:23Z
kategorie: ['Strona główna']
draft: false
contributor: 'MaciejBlizinski'
wikilinks: ['Gibson', 'Pud%C5%82o_rezonansowe', 'Szyjka', 'gama_chromatyczna', 'gitara_dwunastostrunowa', 'gitara_elektryczno-akustyczna', 'grafika:PudloGitaryZPunktamiDoOpukiwania.png', 'pud%C5%82o_rezonansowe', 'strojenie_gitary']
aliases: ['/gitara/Gitara']
images:
  - path: "/images/PudloGitaryZPunktamiDoOpukiwania.png"
---
Przyszły nabywca instrumentu przede wszystkim powinien umieć precyzyjnie
określić jaki typ gitary go interesuje i jakie brzmienie określonego
typu instrumentu będzie mu potrzebne. Dlatego powinien interesować się
również stroną techniczną muzyki i dowiadywać się na jakich
instrumentach grają ulubieni przez niego muzycy.

Najistotniejszy wpływ na decyzję powinno mieć: po pierwsze – brzmienie
instrumentu, po drugie – wykonanie, a więc sprawność techniczna gitary.
O ile pierwszy problem – brzmienie – jest sprawą bardzo indywidualną i
po przekroczeniu progu jakości instrumentów profesjonalnych wybór
powinien być uzależniony od gustów nabywcy, o tyle na sprawność
techniczną można spojrzeć bardziej obiektywnie. Inna rzecz, że w
instrumentach profesjonalnych dobra jakość techniczna powinna być sprawą
oczywistą.

## Szyjka

Zobacz artykuł: Szyjka<!-- link nie odnosił się do niczego: 'Gitara' (PosixPath('Gitara.md')) links to 'Szyjka' (PosixPath('/no/path/exists')) and that does not exist -->

## Progi

Progi pozbawione ostrych kantów, powinny być nabite precyzyjnie, co
sprawdzamy, grając gamę chromatyczną<!-- link nie odnosił się do niczego: 'Gitara' (PosixPath('Gitara.md')) links to 'gama_chromatyczna' (PosixPath('/no/path/exists')) and that does not exist --> na
każdej strunie przez wszystkie pozycje. Brzęczenie niektórych dźwięków
będzie świadczyło o nierównym nabiciu progów (wadę te przy pewnych
zdolnościach technicznych można usunąć samemu, podpiłowując odpowiednie
progi). O ile poprzednią usterkę można zlikwidować samemu, o tyle
nieprecyzyjne rozmieszczenie progów na długości gryfu dyskwalifikuje
instrument. Rozmieszczenie progów decyduje o tym, czy gitara będzie
[stroiła]({{< relref "Strojenie_gitary.md" >}}), czy nie.

## Maszynki

Należy również sprawdzić działanie maszynek (strojników), które powinny
obracać się lekko, ale też nie mieć zbyt dużego luzu.

## Pudło rezonansowe

{{< image src="/images/PudloGitaryZPunktamiDoOpukiwania.png" >}}

W gitarach akustycznych przecie wszystkim należy sprawdzić, czy pudło
rezonansowe nie ma pęknięć, rozklejeń lub innych uszkodzeń. Trzeba
pamiętać, że nawet drobna usterka [pudła
rezonansowego]({{< relref "Pudło_rezonansowe.md" >}}) wymaga naprawy przez
kwalifikowanego lutnika. Należy sprawdzić uważnie je oglądając oraz
opukując. Opukiwać należy symetrycznie, np. według następującego wzoru
podanego na rysunku. Dźwięki wydawane podczas opukiwania powinny być
jednakowe po obu stronach gitary. Jeżeli tak nie jest, sygnalizuje to
uszkodzenie lub złe wykonanie pudła rezonansowego. Ważne jest, aby w
skali instrumentu wszystkie dźwięki miały wyrównane brzmienie i aby nie
było wśród nich tzw. wilczych tonów, tj. dźwięków głucho lub nieczysto
brzmiących. Należy sprawdzić też, czy strunnik jest mocno przyklejony do
płyty rezonansowej.

Zobacz też: [Pudło rezonansowe]({{< relref "Pudło_rezonansowe.md" >}})

## Strój

Gitary akustyczne nie mają zazwyczaj regulacji menzury strun, w związku
z tym należy zwrócić baczniejszą uwagę na to, czy instrument stroi.
Trzeba pamiętać przy tym, że struny nowe szybko zmieniają swoje
właściwości i wymagają korekty menzury. W wypadku, gdy korekta jest
niemożliwa, lepiej, gdy nowa gitara (z nowymi strunami) ma minimalnie za
małą menzurę, tj. oktawy na tych samych strunach są za małe. Po
niedługim czasie różnica ta wyrówna się sama.

## Ustawienie mostka

Gitary akustyczne często nie mają możliwości regulacji wysokości mostka.
Trzeba wiec dobrze sprawdzić, czy wysokość ta nam odpowiada.
Jednocześnie należy pamiętać, że zależna jest ona również od stopnia
wygięcia szyjki. Struny powinny być na tyle wysoko nad gryfem, aby przy
mocniejszym dźwięku nie obijały się o progi, ale na tyle nisko, aby
zapewnić wygodę gry.

## Menzura

Wprawdzie menzura strun jest w zasadzie stała, ale zdarzają się
niewielkie odchylenia. Należy wiec zwrócić uwagę na to, czy menzura
danej gitary odpowiada rozmiarom i możliwościom dłoni przyszłego
nabywcy.

## Wyważenie gitary

Jeśli gitara zaopatrzona jest w uchwyty do paska, należy sprawdzić, czy
jest dobrze wyważona i nie ma tendencji do przechylania się. Szczególną
uwagę należy zwrócić na [gitary
dwunastostrunowe]({{< relref "Gitara_dwunastostrunowa.md" >}}) ze względu na ich
szerszą szyjkę, większą główkę i liczbę maszynek, co może powodować zbyt
duży ciężar z lewej strony.

## Elementy elektryczne

Gitara elektryczna powinna mieć dobrze zaekranowane elementy
elektryczne, gdyż w innym przypadku będzie wrażliwa na różne zakłócenia
elektryczne i elektromagnetyczne. Zakłócenia te nie powinny występować
niezależnie od pozycji gitary względem wzmacniacza. Przystawki i inne
elementy elektryczne nie mogą reagować na ewentualne zakłócenia ze
strony korpusu. Np. [gitary
elektryczno-akustyczne]({{< relref "Gitara_elektryczno-akustyczna.md" >}}) firmy
[Gibson]({{< relref "Gibson.md" >}}) mają przełącznik przystawek osadzony w
gumie, aby stuk kontaktu, powstający przy przełączaniu, nie był słyszany
w głośnikach.

Pojemność elektryczna grającego pozwala zmniejszyć zakłócenia i brum. W
związku z tym struny powinny być podłączone do masy elementów
elektrycznych w gitarze. Możemy to wykonać również sami, łącząc cienkim
kablem metalowy strunnik z masą któregokolwiek z elektrycznych elementów
gitary, np. z metalową oprawą gniazda wyjściowego. Pozwala to również
uniknąć nieprzyjemnych trzasków podczas przypadkowych dotknięć od masy
gitary, np. metalowej obudowy przystawki.

