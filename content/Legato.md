---
title: "Legato"
slug: "legato"
date: 2005-06-14T07:03:10Z
kategorie: ['Technika gry']
draft: false
contributor: 'MaciejBlizinski'
wikilinks: ['Allan_Holdsworth', 'Emmet_Chapman', 'Stick', 'Stick', 'Tapping', 'barwa_d%C5%BAwi%C4%99ku', 'gitara_klasyczna', 'gryf', 'gryf', 'kostka', 'kostka', 'lewa_r%C4%99ka', 'mostek', 'ozdobniki', 'rejestr_g%C5%82osowy', 'technika']
aliases: ['/gitara/Legato']
---
Jest kilka sposobów grania **legato** na gitarze. Zasadą jest **łączenie
dźwięków**, tak aby nie robić między nimi nawet najkrótszej przerwy.

### Technika podstawowa

Można to realizować techniką podstawową - grając pochód dźwięków w górę
na jednej strunie; należy zwrócić uwagę na:

  - szybkie ruchy palców lewej ręki do i od [gryfu]({{< relref "Gryf.md" >}})
    (aby skrócić czas tłumienia struny w momencie, gdy palec dotyka
    struny, ale struna nie dotyka progu).
  - szybkie ruchy kostki (aby wyeliminować możliwość stłumienia struny
    kostka w momencie jej dotknięcia).
  - precyzyjną synchronizację obu rąk (aby dokładnie w tym samym
    momencie następny palec docisnął strunę do progu i kostka pobudziła
    strunę do drgania.

Grając pochód dźwięków w dół na jednej strunie, trzeba mieć na uwadze te
same elementy [techniki]({{< relref "Technika.md" >}}), z tym że następny palec
[lewej ręki]({{< relref "Lewa_ręka.md" >}}) powinien dociskać strunę na moment
wcześniej, a palec poprzedni musi precyzyjnie w czasie i szybko oderwać
się od struny. Przechodząc ze struny na strunę należy uważać, aby nie
stłumić poprzedniego dźwięku wcześniej, nim zabrzmi następny na innej
strunie.

### Hammering

Aby wykonać legato w sposób bardziej łączny, stosujemy inną technikę:
grając pochód dźwięków w górę na jednej strunie, kostką wydobywamy tylko
dźwięk pierwszy. a następnie już tylko lewą ręką, za pomocą energicznego
stawiania palców na swoje pozycje. Ruch palca musi być tak szybki, aby
pomiędzy dotknięciem struny a jej dociśnięciem nie nastąpiło stłumienie
drgań. Przy przechodzeniu na następną strunę trzeba ją wprowadzić w
drgania za pomocą uderzenia kostką.

### Zrywanie

Aby uzyskać ścisłe legato przy grze pochodu dźwięków na jednej strunie z
góry w dół, musimy wprowadzić tu nowy element techniki - zarywania
struny palcem lewej ręki. Jest to konieczne, ponieważ grając dźwięki
niższe, zwiększamy czynną długość struny, co powoduje zmniejszanie jej
amplitudy drgań, a więc osłabienie siły brzmienia. Zarywanie struny
realizujemy następująco: podczas zdejmowania palca ze struny odchylamy
go szybko w poprzek [gryfu]({{< relref "Gryf.md" >}}) w dół razem ze struną,
pobudzając ją tym do drgań, a raczej utrzymując amplitudę drgań na
poprzednim poziomie. Niestety zmiana barwy dźwięku jest tu jeszcze
wyraźniejsza niż przy grze w górę. Dzieje się tak przede wszystkim
dlatego, że struna pobudzona jest do drgań w innym [rejestrze
głosowym]({{< relref "Rejestry_głosowe.md" >}}) przez
[kostkę]({{< relref "Kostka.md" >}}), a w innym, ostrzejszym, przez palec lewej
ręki. Można wprawdzie nieco wyrównać [barwę
dźwięków]({{< relref "Barwa_dźwięku.md" >}}) poprzez grę
[kostką]({{< relref "Kostka.md" >}}) w rejestrze przy
[mostku]({{< relref "Mostek.md" >}}), ale i tak różnica leź będzie wyczuwalna.
Dlatego w jazzie metoda ta stosowana jest najczęściej przy wykonywaniu
[ozdobników]({{< relref "Ozdobniki.md" >}}).

Aby prawidłowo grać legato tylko lewą ręką, należy wyćwiczyć palec tak,
aby każdy z nich miał odpowiednią siłę uderzenia oraz możliwość
zarywania struny. Ćwiczeniem mogą być dowolne pochody dźwięków
wykorzystujące cztery palce lewej ręki. Podczas ćwiczeń zwracamy
szczególną uwagę na to, aby wszystkie dźwięki miały wyrównaną siłę
brzmienia.

### Tapping

Trzeba zaznaczyć, że ten sposób gry sporadycznie wykorzystywany był też
jako samodzielny - w ogóle bez udziału prawej ręki. Utwory takie
spotykane są w literaturze na [gitarę
klasyczną]({{< relref "Gitara_klasyczna.md" >}}). Inspirowany tą metodą
Amerykanin Emmet Chapman<!-- link nie odnosił się do niczego: 'Legato' ('content/Legato.md') links to 'Emmet_Chapman' ('content/Emmet_Chapman.md') and that does not exist --> skonstruował
specjalny instrument dziesięciostrunowy o nazwie
[Stick]({{< relref "Stick.md" >}}), na którym gra się z dwóch stron gryfu, a obie
ręce samodzielnie skracają i pobudzają struny do drgań. Zobacz więcej:
[Tapping]({{< relref "Tapping.md" >}}), [Stick]({{< relref "Stick.md" >}})

Do perfekcji doprowadził technikę legatową Allan
Holdsworth<!-- link nie odnosił się do niczego: 'Legato' ('content/Legato.md') links to 'Allan_Holdsworth' ('content/Allan_Holdsworth.md') and that does not exist -->. Długie, śpiewne frazy gra z
idealnie wyważoną dynamiką, niezauważalnie przechodząc ze struny na
strunę, bez uderzenia kostką.

