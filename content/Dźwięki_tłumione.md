---
title: "Dźwięki tłumione"
slug: "dzwieki-tlumione"
date: 2011-11-23T09:41:38Z
kategorie: ['Technika gry']
draft: false
contributor: 'MaciejBlizinski'
wikilinks: ['prawa_r%C4%99ka']
aliases: ['/gitara/Dźwięki_tłumione', 'dźwięki-tłumione']
---
W jazzie dźwięki tłumione, jako podstawowa barwa dźwięku używane są
raczej rzadko. Częściej w muzyce rozrywkowej, soul, funky.

Przy wykonywaniu trudnych technicznie partii pożądane są specjalne
tłumiki montowane w niektórych modelach gitar przy mostku. Otrzymuje
się wówczas jednak - niezmienialne ustawienie, bez możliwości większego
lub mniejszego tłumienia dźwięków. Możliwości te daje dopiero specjalna
technika gry prawej ręki, polegająca na przyłożeniu krawędzi dłoni do
strun przy samym mostku. Wprawdzie mamy wówczas ograniczona swobodę w
operowaniu kostką, ale przy sporadycznym używaniu tłumienia, można się z
tym pogodzić.

Tłumić dźwięki można jeszcze inną techniką - stawiając palce lewej ręki
bezpośrednio na samych progach (w technice gitary klasycznej sposób ten
nazwany jest „etouffe"). Aktywna część struny stłumiona jest wówczas
przez palec, który ją skraca. Jest to technika wymagająca wielkiej
precyzji lewej ręki, ponieważ nawet minimalne przesunięcie palca
powoduje wyraźną zmianę barwy dźwięku. W skrajnym przypadku może
niechcący dojść do obijania się struny o wyższy próg, lub dociśnięcia
struny do niego. Sposób ten ma przewagę nad innymi z uwagi na to, że nie
wymaga zmiany układu [prawej ręki]({{< relref "Prawa_ręka.md" >}}), a więc nie
zmniejsza sprawności technicznej gitarzysty. Można też błyskawicznie
wybierać tylko te dźwięki, które chce się stłumić.

