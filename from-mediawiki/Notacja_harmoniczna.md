Notacja harmoniczna w jazzie opiera się na systemie symboli literowych.
Oznaczają one podstawę [akordu](akord "wikilink"). Dodatkowe cyfry i
znaki określają bliżej jego [składniki](składniki_akordu "wikilink").
Np. symbol F6 wskazuje, że podstawą akordu durowego jest dźwięk F. Akord
F składa się z dźwięków: f, a, c - cyfra 6 przy literze oznacza, że do
akordu dodany jest dźwięk oddalony od podstawy o sekstę wielką w górę, a
więc d.

W rezultacie akord F6 składa się z dźwięków: F, A, C, D, będących
odpowiednio: prymą, tercją, kwintą i sekstą akordu F-dur.

I tak:

  - cyfra 4 oznacza kwartę czystą
  - cyfra 4+ oznacza kwartę zwiększoną
  - cyfra 5- oznacza kwintę zmniejszoną (kwarta zwiększona i kwinta
    zmniejszona są równoważnie enharmonicznie)
  - cyfra 5+ oznacza kwintę zwiększoną
  - cyfra 6- oznacza sekstę małą
  - cyfra 6 oznacza sekstę wielką
  - cyfra 7 oznacza septymę małą
  - cyfra 7+ oznacza septymę wielką
  - cyfra 9- oznacza septymę małą i nonę małą
  - cyfra 9 oznacza septymę małą i nonę wielką
  - cyfra 9+ oznacza septymę małą i nonę zwiększoną
  - cyfra 10- oznacza septymę małą i decymę małą
  - cyfra 11 oznacza septymę małą, nonę wielką i kwartę czystą
  - cyfra 11+ oznacza septymę małą, nonę wielką i kwartę zwiększoną
  - cyfra 13- oznacza septymę małą, nonę wielką, kwartę czystą i sekstę
    małą
  - cyfra 13 oznacza septymę małą, nonę wielką, kwartę czystą i sekstę
    wielką

Biorąc pod uwagę możliwość łączenia różnych
[interwałów](interwał "wikilink") (nie tylko w szeregu tercjowym),
praktycznie za pomocą tych oznaczeń można określić każdy
[akord](akord "wikilink").

Należy pamiętać, że znaki przykluczowe określające daną tonację, nie
mają wpływu na system pisowni akordów. Np. jeśli mamy tonację F-dur i
będzie tam symbol akordu A9, to pomimo że nuta h jest obniżona bemolem
przy kluczu, gramy akord z noną wielką, tj. a, cis, e, g, h, ponieważ
nonę małą oznaczamy zawsze za pomocą osobnego znaku chromatycznego.
Należy zwrócić uwagę, że w odróżnieniu od [nony](nona "wikilink"),
septyma bez znaku oznacza interwał mały.

Rozróżnienie akordu durowego i molowego następuje zazwyczaj przez
umieszczenie litery m, mi, mim lub - (minus) przy symbolu. Czasem
spotyka się akordy durowe pisane dużą literą, a molowe małą.

System notacji akordów za pomocą symboli jest typowy dla jazzu.
Jazzmanowi pozwala na dużą swobodę w realizacji harmonii, ale odtwórcy
pozbawionemu inwencji stwarza groźbę ograniczenia się do paru
schematycznych układów.

Dla gitarzysty jazzowego akord zapisany jako np. C7, będzie miał różne
formy w zależności od kontekstu. A możliwości jest wiele: poczynając od
stosowania różnych ilości głosów w akordzie, przewrotów, zdwojeń,
dźwięków obcych, opóźnień, alteracji itp.

Gdy aranżerowi zależy na pewnym konkretnym układzie akordu, zapisze go
wówczas nutami. Czasem, gdy wymagana jest tylko określona wysokość
głosu najniższego lub najwyższego, notacja wygląda następująco:

\(\frac{C}{G}
\qquad
\frac{A\flat}{G\flat}
\qquad
\frac{B\flat}{F}\)

  - Litera pod kreską oznacza głos basowy akordu
  - Nuta na pięciolinii określa najwyższy głos akordu.

Wiele akordów jest równoważnych enharmonicznie. Pomimo iż maja inną
podstawę, wszystkie dźwięki powtarzają się w nich, np.:

Gm7♭5 i B♭m6 lub Gm6 i em7♭5

Akordy zmniejszone i zwiększone mają tyle równoważników enharmonicznych
co dźwięków, np.:

Akord E+ (dźwięki e, c, a♭) jest równoważnikiem C+ i A♭+, akord D+ (d,
b♭, g♭) - B♭+ i G♭+. Akord Cdim7 (c, e♭, g♭, a) równoważy się z
E♭dim7, G♭dim7 oraz Adim7

Akordy równoważne enharmonicznie stwarzają pewne ułatwienie podczas
realizowania harmonii. Należy się jednak posługiwać nimi z wielką
ostrożnością. Trzeba pamiętać, że mają one różne podstawy i w związku z
tym spełniają różne funkcje w przebiegu harmonicznym.

Gitara jest instrumentem, którego faktura różni się od np. fortepianu
czy harfy. Wielogłosowe układy skupione są trudne lub niemożliwe do
zagrania na gitarze i dlatego tworzy się układy bardziej rozległe np.:

Przy omawianiu symboli akordów, trzeba zaznaczyć, że istnieje wiele ich
rodzajów. Akord E♭ można spotkać także pod postacią Es, C♯ pod Cis itp.

[kategoria:harmonia jazzowa](kategoria:harmonia_jazzowa "wikilink")