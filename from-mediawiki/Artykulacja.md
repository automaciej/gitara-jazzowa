**Artykulacja** jest jednym z najważniejszych elementów muzycznych.
Często decyduje o tym, czy daną muzykę możemy nazwać jazzem czy nie.
Artykulacja jazzowa różni się zasadniczo od artykulacji stosowanej w
klasycznej muzyce europejskiej, bowiem inne jest podejście muzyka do
dźwięku i jego przebiegu. Do każdej improwizowanej frazy jazzman ma
stosunek bardziej osobisty - on jest przecież jej twórca w całym
znaczeniu tego słowa. Ta jedność kompozytora i wykonawcy skupiająca się
w osobie muzyka jazzowego, pozwala pominąć niedoskonały i nie oddający
wiernie intencji kompozytora zapis nutowy. Zresztą muzyk jazzowy grając
z nut, też ma ogromną swobodę, która wykracza ponad znaczenie słowa
„interpretacja". W technice gry, metody artykulacji zbliżone są do
metod, jakimi posługuje się muzyk wychowany w tradycji muzyki
europejskiej.

W tym rozdziale umieszczę trzy bardzo ważne elementy artykulacji:
[legato](legato "wikilink"), [staccato](staccato "wikilink") i
[akcentowanie](akcentowanie "wikilink").

  - [Legato](Legato "wikilink")
  - [Akcentowanie](Akcentowanie "wikilink")
  - [Ozdobniki](Ozdobniki "wikilink")
  - [Flażolety](Flażolet "wikilink")

[kategoria:technika gry](kategoria:technika_gry "wikilink")