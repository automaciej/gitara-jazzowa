Komplet strun zawiera w sobie struny o różnej grubości, a trzy lub
cztery z nich są owijane. Wskutek tego zróżnicowania nie zawsze
uzyskujemy jednakową siłę brzmienia poszczególnych strun. W gitarze
akustycznej możliwości wyrównania siły brzmienia strun praktycznie nie
ma. Podkładanie, na wzór instrumentów smyczkowych, pod strunę brzmiącą
głośnej skórki lub gumy w miejscu podparcia na mostku, zmienia barwę
dźwięku. Jedyną gwarancją wyrównanego brzmienia jest jakość strun.

# Przystawki i struny

W [gitarze elektrycznej](gitara_elektryczna "wikilink") lub
[elektryczno-akustycznej](gitara_elektryczno-akustyczna "wikilink")
korekcja siły głosu poszczególnych strun jest możliwa pod warunkiem, że
gitara jest zaopatrzona w odpowiednie przystawki. Nie znaczy to wcale,
że nie musimy już dbać o dobór [strun](struna "wikilink"). Zbyt duża
korekcja siły głosu robiona za pomocą ustawienia przystawek, powoduje
niepotrzebne zróżnicowanie [barwy](barwa_dźwięku "wikilink") i
właściwości dynamicznych poszczególnych strun, a do tego gitary
elektryczne uwypuklają nierówności brzmieniowe.

# Wysokość przystawek

Ze względu na jakość dźwięku ważne jest ustawienie przystawek na
odpowiedniej wysokości. Trzeba wiedzieć, że przystawka umieszczona
blisko strun daje mocne impulsy do [wzmacniacza](wzmacniacz "wikilink"),
a więc w efekcie mamy dźwięk głośniejszy, przystawka umieszczona daleko
od strun -dźwięk cichszy (oczywiście przy jednakowo ustawionej sile
głosu w obu przypadkach). Nie sugeruję tu żadnej określonej wysokości
przystawek, ponieważ ma ona wpływ również na barwę dźwięku, a przede
wszystkim na właściwości dźwięku gitary, a to każdy gitarzysta powinien
dobrać sobie sam.

Przy zbyt dużej odległości przystawek od strun, tzw. sygnał z gitary
może być na tyle słaby, że odpowiednio rekompensujące ustawienie siły
głosu we [wzmacniaczu](wzmacniacz "wikilink") - spowoduje zakłócenia.
Może się również zdarzyć, że zbyt słaby sygnał z gitary nie pobudzi do
pracy urządzeń typu [fuzz](fuzz "wikilink"),
[sustainer](sustainer "wikilink") itp. Przy ustawieniu przystawek bardzo
blisko strun, trzeba zwrócić uwagę na to, aby struny podczas drgań nie
obijały się o obudowę przystawek. Istnieje również niebezpieczeństwo, że
zbyt mocny sygnał powodować będzie zniekształcenia dźwięku, a także
poszczególne dźwięki mogą nie stroić lub być wytłumiane przez za bardzo
zbliżone nadbiegunniki magnesów.

Ogólną korekcję siły brzmienia robimy, ustawiając przystawki w
jednakowej odległości od strun basowych i wiolinowych. Dokładniej
regulujemy za pomocą wkrętów znajdujących się pod poszczególnymi
strunami. Ponieważ opierają się one na lekko wypukłym mostku i siodełku
lub gryfie, odległość strun środkowych od płaskich zwykle przystawek
jest większa niż odległość strun skrajnych. Wówczas pod strunami G-3 i
D-4 odkręcamy wkręty o dwa obroty, a pod strunami H-2 i A-5 o jeden
obrót (ilość obrotów podaję przykładowo).

# Właściwości strun

W ramach tego ustawienia można zrobić jeszcze korekcję uwzględniającą
indywidualne właściwości poszczególnych strun. Ponieważ grubość rdzenia
struny ma wpływ na siłę sygnału, często przysparza kłopotów najniższa
struna nieowijana G-3. Mimo równego ustawienia odległości od przystawek
brzmi głośniej. Trzeba wtedy wkręcić nieco śrubkę pod tą struną, przez
co oddalamy od niej magnes przystawki i zmniejszamy jej siłę brzmienia.
Raz zrobiona korekcja powinna wystarczyć na czas używania kompletu
strun.

**Zobacz też**

  - [Najczęstsze usterki i
    błędy](Najczęstsze_usterki_i_błędy "wikilink")

[kategoria:konserwacja gitary](kategoria:konserwacja_gitary "wikilink")