**Gitara dwunastostrunowa** ma podwójny naciąg strun, które tak jak w
mandolinie połączone są w pary. Cztery dolne struny są zdwojone w
[oktawie](oktawa "wikilink"), a dwie górne w
[unisonie](unison "wikilink"). Strój instrumentu w zasadzie jest taki
sam jak w gitarze sześciostrunowej, z tym że czasami ze względu na
zwiększoną siłę naciągu stosuje się obniżenie stroju o cały ton. Z
uwagi na liczbę strun, szyjka z gryfem jest nieco szersza. Na
powiększonej główce znajduje się oczywiście dwanaście maszynek.
Strunnik i mostek są mocniejsze, a konstrukcja [pudła
rezonansowego](pudło_rezonansowe "wikilink") uwzględnia większy naciąg
strun.

Gitary dwunastostrunowe bywają
[akustyczne](Gitara_akustyczna "wikilink"),
[akustyczno-elektryczne](Gitara_akustyczno-elektryczna "wikilink") oraz
[elektryczne](Gitara_elektryczna "wikilink"). Największym powodzeniem
cieszą dwie pierwsze odmiany. Mają one bogatszy od gitar
sześciostrunowych ton i świetnie nadają się do akompaniowania w
zespołach typu country. W jazzie nie mają tak szerokiego zastosowania
ze względu na niekontrolowane zdwojenia w akordach i konieczności
przechodzenia oktawy w unison, ale właśnie z tego powodu granic na
gitarze 12-strunowej wywołuje odmienne skojarzenia harmoniczne, co może
być przydatne np. przy komponowaniu. Jednym z nielicznych gitarzystów
jazzowych grających na dwunastostrunowej gitarze jest [Ralph
Towner](Ralph_Towner "wikilink"). Znajduje się on jednak poza głównym
nurtem jazzu.

[Dwunastostrunowa, gitara](kategoria:rodzaje_gitar "wikilink")