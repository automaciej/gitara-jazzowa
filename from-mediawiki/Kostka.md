[thumb](Grafika:plectrum1.jpg "wikilink")\]\]
[thumb](Grafika:plectrum2.jpg "wikilink")\]\]

Plectrum, inaczej piórko lub popularnie - kostka, służy do zarywania lub
uderzania w struny. Od plectrum pochodzi dość nieprecyzyjna nazwa
„plectrum guitar", określające gitarę, na której gra się kostką, w
odróżnieniu od klasycznej gitary, gdzie dźwięk wydobywa się palcami.

Choć plectrum guitar jest synonimem gitary jazzowej, rockowej,
rozrywkowej, to samo plectrum powstało dużo wcześniej. Na instrumencie
używanym w starożytnej Grecji - kilarze, grało się właśnie plektronem.

# Materiały

Współczesne kostki wykonywane są z różnych materiałów. Głównie z tworzyw
sztucznych, chociaż wykorzystuje się też róg, szylkret, kość słoniową,
twarde drewno - np. heban, skórę, a nawet metal, czy tworzywa na bazie
węgla-graphite. Kształty są także bardzo różnorodne. Piórka z
pierścieniami przeznaczone są do gry na gitarze hawajskiej, ale
niekiedy wykorzystuje się je do [gitary
akustycznej](gitara_akustyczna "wikilink"). Kostki różnią się też
grubością, a co za tym idzie stopniem elastyczności.

# Barwa dźwięku

Wszystko to, a więc materiał, kształt i grubość ma bardzo duży wpływ na
[barwę dźwięku](Barwa_dźwięku "wikilink"). Jeżeli chcemy mieć kostkę
wydającą dźwięk jasny, musi ona być ostro zakończona. I przeciwnie,
jeżeli gramy kostką zakończoną tępo, dźwięk będzie bardziej matowy.
Trzeba przy tym zaznaczyć, że zakończenie tępe sprawia większą trudność
przy różnicowaniu dynamicznym, względnie akcentowaniu fraz melodycznych
(patrz rozdział „[Kształtowanie
dźwięku](Kształtowanie_dźwięku "wikilink")").

## Atak

Stopień elastyczności kostki wpływa przede wszystkim na rodzaj ataku.
Elastyczne kostki dają mocniejszy i ostrzejszy tzw. klang, w odróżnieniu
od kostek mało elastycznych. Łagodniejsze brzmienie uzyskamy stosując
materiały miękkie, w skrajnym przypadku np. skórę. Ważną dla dźwięku w
momencie uderzenia jest powierzchnia kostki mająca kontakt ze struną.
Gładka daje atak suchy, bardziej szorstka - ostrzejszy. Stosując
materiały zbyt twarde narażamy się na spotęgowanie dość nieprzyjemnego
efektu.

Podczas gry [legato](legato "wikilink"), w momencie uderzenia kostką w
brzmiącą jeszcze strunę, zanim wprowadzimy ją znów w drgania, zostaje
ona głośno stłumiona, obijając się o twardą powierzchnię kostki. Podczas
gry daje to wrażenie jakby trzasków, które nie wpływają korzystnie na
brzmienie. Odpowiednią techniką gry można je zredukować, ale nie można
wyeliminować całkowicie. Dążąc do zlikwidowania tych efektów, należy
zmniejszyć masę kostki, a więc stosować cieńszą i lżejszą lub używać
kostek z materiału o miękkiej powierzchni. Niekiedy kostki mają
specjalne wyżłobienia lub naklejane krążki, np. z korka, które
zapobiegają wyślizgiwaniu się kostki z palców.

# Kostka a technika gry

Gitarzyści wybierają rodzaj kostki również pod kątem swojej
[techniki](technika "wikilink") gry. Są też tacy, którzy mimo mnogości
rodzajów oferowanych kostek nie znajdują odpowiedniej dla siebie i
wykonują je wówczas sami.

-----

**Zobacz też**

  - [Metody trzymania kostki](Metody_trzymania_kostki "wikilink")
  - [Barwa dźwięku](Barwa_dźwięku "wikilink")
  - [Kostka a barwa dźwięku](Kostka_a_barwa_dźwięku "wikilink")
  - [Chwyt kostki](Chwyt_kostki "wikilink")

[Kategoria:Akcesoria
gitarzysty](Kategoria:Akcesoria_gitarzysty "wikilink")