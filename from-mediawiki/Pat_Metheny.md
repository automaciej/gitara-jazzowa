Muzyka, jaką uprawia **Pat Metheny** odpowiada nor­mom twórczym jazzu w
równym stopniu, jak elektronicznego jazzu, jazz-rocka i współczesnej
muzyki „poważnej". Jego kompozycje cechuje melodyjność i świeżość, umiar
i wrażliwość, a nad wirtuozerią dominu­je subtelny liryzm długich,
melodyjnych fraz.

Jedną z najbardziej znanych kompozycji i najlepiej charakteryzujących
jego styl jest „Phase Dance" z płyty „Pat Metheny Group". Tym utworem
często rozpoczynał swoje występy, a niekiedy fragmenty cytował w innych
utworach.

Cechą charakterystyczną jest bogata rytmika jego
[improwizacji](improwizacja "wikilink"). Kreski taktowe, a zatem
podstawowe metrum, nie stanowi wyznaczników początku myśli muzycznej.
Motyw rozpoczyna się przed beatem, czasem po, nadając dużą płynność i
lekkość frazie muzycznej.

Stosując zróżnicowaną [artykulację](artykulacja "wikilink") - grając
głównie legato długie [frazy](fraza "wikilink"), wykonuje krótkie,
[półtonowe](półton "wikilink") [glissanda](glissando "wikilink"),
[portamenta](portamento "wikilink"), oplatając nimi [linię
melodyczną](linia_melodyczna "wikilink").

-----

**Zobacz też**

  - [Pat Metheny Group](http://www.patmethenygroup.com)

[Metheny, Pat](kategoria:gitarzyści_jazzowi "wikilink")