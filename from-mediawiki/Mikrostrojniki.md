Przy omawianiu [gitary
elektryczno-akustycznej](gitara_elektryczno-akustyczna "wikilink")
wspomniałem o tzw. mikrostrojnikach, znacznie ułatwiających strojenie.
Zakłada sieje na strunnik, a struny na strojniki, tak jak w
instrumentach smyczkowych.

W mikrostrojniki wyposażone są wszystkie gitary z mostkami typu [Floyd
Rose](Floyd_Rose "wikilink") i podobne, w których jest blokada strun na
podstawku przy główce.

Zalety ich są niezaprzeczalne. W gitarze wyposażonej w mikrostrojniki,
do wyrównywania stroju praktycznie w ogóle nie używa się maszynek, przez
co pomija się ich niedokładności i luzy, oraz nie rusza się zwoju struny
na kotku. Jest on słabym punktem struny w trzymaniu stałej wysokości
dźwięku. Gdy chcemy obniżyć strój przy pomocy maszynki, struna
opierając się na siodełku, nie kurczy się równomiernie, ale najpierw
pomiędzy kołkiem a siodełkiem. Powoduje to pewne rozluźnienie zwoju na
kołku, który dopiero później, niekiedy podczas gry zaciska się,
wyrównując napięcie całej struny i powodując tym obniżenie jej stroju.

Używając mikrostrojników pozbywamy się tych problemów. Strojenie jest
wygodniejsze również dzięki temu, że strojniki obsługuje ręka prawa.
Można więc lewą ręką skracać strunę w dowolnej pozycji i jednocześnie
stroić ją. Można również porównywać wysokość dźwięków strun brzmiących
jednocześnie i w trakcie trwania współbrzmienia stroić jedną ze strun,
np.:

[Grafika:NutyStrojenieMikrostrojnikami.png](Grafika:NutyStrojenieMikrostrojnikami.png "wikilink")

Na zakończenie dodam, że pomijając wszystkie omówione dotychczas zalety,
mikrostrojniki mają o wiele większą dokładność dzięki innemu przełożeniu
ruchu obrotowego na naciąg strun.

[Grafika:MostekZMikrostrojnikami.jpg](Grafika:MostekZMikrostrojnikami.jpg "wikilink")

**Zobacz też**

  - [Strojenie gitary](Strojenie_gitary "wikilink")

[kategoria:budowa gitary](kategoria:budowa_gitary "wikilink")
[kategoria:strojenie gitary](kategoria:strojenie_gitary "wikilink")