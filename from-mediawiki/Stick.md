Amerykanin [Emmet Chapman](Emmet_Chapman "wikilink") skonstruował i
wprowadził do sprzedaży w 1974 roku specjalny instrument
dziesięciostrunowy o nazwie **Stick**, na którym gra się z dwóch stron
gryfu, a obie ręce samodzielnie skracają i pobudzają struny do drgań
(technika [tapping](tapping "wikilink")).

Stick rożni się od gitary przede wszystkim brakiem klasycznego korpusu
(ang. [body](body "wikilink")) - jak nazwa wskazuje jest to deska która
zaczyna się główką z kluczami a kończy mostkiem, pośrodku mając
podstrunnicę. Instrument ewoluował później do kilku wariantów - Grand
Stick (12 strun), StickBass (8 strun) oraz NS Stick (również 8 strun).
Generalną zasadą w tym instrumencie jest podział strun na dwie sekcje -
basową i wiolinową/gitarową. Każda z sekcji ma oddzielny zestaw
[pickupów](pickup "wikilink"), a co za tym idzie oddzielną elektronikę
i wyjście. Z jednego instrumentu można napędzać 2
[wzmacniacze](wzmacniacz "wikilink") - gitarowy i basowy, przepuszczając
każdą sekcję z osobna przez zestawy efektów. Możliwe jest również
zamontowanie pickupów [MIDI](MIDI "wikilink").

Bodaj najsłynniejszym użytkownikiem instrumentu Chapman Stick jest [Tony
Levin](Tony_Levin "wikilink") - nagrywał na sticku z Peterem Gabrielem i
[King Crimson](King_Crimson "wikilink") już we wczesnych latach 80-tych.
Stick stanowi bardzo ważny element jego instrumentarium w każdym
projekcie w jakim bierze udział. Inni użytkownicy to m.in [Jim
Lampi](Jim_Lampi "wikilink"), Ron Baggerman i inni.

Emmet Chapman nadal buduje swoje instrumenty, jest właścicielem patentu
i praw autorskich do Sticka.

**Zobacz też**: [www.stick.com](http://www.stick.com)
[www.fulara.com](http://www.fulara.com)

[Stick](kategoria:Rodzaje_gitar "wikilink")