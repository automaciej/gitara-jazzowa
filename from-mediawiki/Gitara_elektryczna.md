**Gitara elektryczna** *(Solid-body)*

[thumb](grafika:GitaraElektrycznaBudowa.png "wikilink")

Jest to gitara, która zamiast [pudła
rezonansowego](pudło_rezonansowe "wikilink") posiada pełny blok
najczęściej drewniany - stąd popularna w Polsce nazwa gitary
elektrycznej - „deska". Ponieważ problem akustyczności w tym wypadku
jest mało istotny, konstrukcja gitary elektrycznej uwzględnia przede
wszystkim: mocny korpus, przykręconą do niego szyjkę, wzmocnioną prętem,
a czasem i wstawkę z twardego drewna zapobiegającą skręcaniu się.
[Szyjka](Szyjka "wikilink"), podobnie jak w [gitarach
akustycznych](gitara_akustyczna "wikilink"), jest wąska, a
[gryf](gryf "wikilink") zaokrąglony, ale na ogół ilość
[progów](próg "wikilink") jest nie mniejsza niż 22, choć zdarza się
też i więcej. Dostęp do najwyższych pozycji jest lepszy niż w [gitarach
elektryczno-akustycznych](gitara_elektryczno-akustyczna "wikilink"),
nawet tych z wycięciem.

# Korpus

Kształt samego korpusu ma znacznie mniejsze znaczenie jeśli chodzi o
barwę dźwięku. Konstruktorzy mają tu na uwadze wygodę gry, względy
estetyczne, ale również dobre [wybrzmienie](wybrzmienie "wikilink")
czyli *sustain* strun. Najdłużej wybrzmiewają struny zamocowane na
mostkach, które mocno łączą się z korpusem. Najlepsze tego typu gitary
to [Gibsony](Gibson "wikilink") model [Les Paul](Les_Paul "wikilink").
Korpusy tych gitar swoim kształtem „en face" przypominają tradycyjne
gitary.

Najsłynniejsza gitara "deska" to [Fender
Stratocaster](Fender_Stratocaster "wikilink"). Na rysunku pokazane są
wszystkie elementy tego instrumentu. Korpus wymodelowany z pełnego
drewna, [gryf](gryf "wikilink") przykręcany do korpusu śrubami oraz
[mostek](mostek "wikilink") z systemem tremolo skonstruowany również
przez [Leo Fendera](Leo_Fender "wikilink"). Umożliwiał
[wibrowanie](wibrato "wikilink") i obniżanie dźwięku pojedynczych strun
i całych [akordów](akord "wikilink").

# Mostek

[thumb](grafika:MostekFloydRose.jpg "wikilink")

Od końca lat siedemdziesiątych do ,,desek" coraz częściej montuje się
mostek z systemem tremolo skonstruowany przez gitarzystę - konstruktora
[Floyd Rose](Floyd_Rose "wikilink")'a. Jest to mostek swobodnie
zawieszony, przystosowany do podwójnej akcji - podciągania i
opuszczania. Jest wyposażony w
[mikrostrojniki](mikrostrojnik "wikilink"), regulację
[menzury](menzura "wikilink") i mini-imadełko do zamocowania struny.
Gitary z takim mostem posiadają na siodełku [gryfu](gryf "wikilink")
blokadę strun, zwiększająca stabilność stroju.

# Przetworniki

Pod [strunami](struna "wikilink") gitara elektryczna ma umieszczone
przeważnie trzy [przetworniki](przetwornik "wikilink")
elektromagnetyczne na ogół z regulowana wysokością i to często na każdą
strunę z osobna. Na korpusie gitary zamocowane są
[potencjometry](potencjometr "wikilink") siły głosu, barwy tonu,
przełącznik przystawek, gniazdo wyjściowe, a czasem dodatkowe
przełączniki kilkupozycyjne, zawierające gotowe mikstury barwowe.
Nieliczne modele zawierają również urządzenia elektroniczne w rodzaju
aktywnych korektorów barwy.

# Brzmienie

Gitary elektryczne charakteryzują się czystym „elektrycznym" dźwiękiem,
jaskrawym w górze, głębokim w dole (oczywiście jest to uzależnione od
ustawienia korekcji [wzmacniacza](wzmacniacz "wikilink")). Instrumenty
te nie ,,sprzęgają się" ze wzmacniaczem lak łatwo, jak gitary
posiadające [pudło rezonansowe](pudło_rezonansowe "wikilink"), przez co
łatwiej dźwięk [przesterować](przesterowanie "wikilink") i grać
kontrolowanym [sprzężeniem zwrotnym](sprzężenie_zwrotne "wikilink").
Dobrze współpracują ze [wzmacniaczem](wzmacniacz "wikilink") dużej mocy,
są wygodne, trwałe i łatwe w transporcie. Najlepiej też współpracują z
różnego rodzaju przetwornikami dźwięku jak:
[wahwah](wahwah "wikilink"), [fuzz](fuzz "wikilink"),
[flanger](flanger "wikilink"), [chorus](chorus "wikilink") itp.

[Elektryczna, gitara](kategoria:rodzaje_gitar "wikilink")