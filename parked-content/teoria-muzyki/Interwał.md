Interwał to odległość pomiędzy dwoma [dźwiękami](dźwięk "wikilink"),
wyrażona nazwą.

Nazwa składa się z dwóch części: Liczby stopni licząc od podstawy
(\(\sigma\)) i rozmiaru interwału, czyli liczby półtonów (\(\alpha\)).

Interwał to para uporządkowana \(\nu = (\sigma, \alpha)\).

Własności interwału:

1.  Mając dane dwa dźwięki, możemy jednoznacznie określić interwał
    pomiędzy nimi.
2.  Znając [dźwięk](dźwięk "wikilink"), interwał i kierunek jesteśmy w
    stanie jednoznacznie określić drugi dźwięk.
3.  Znając liczbę [półtonów](półton "wikilink") nie jesteśmy w stanie
    (sic\!) jednoznacznie powiedzieć, jaki to interwał. W praktyce
    muzycznej czasami mówi się że *trzy półtony to tercja mała*, ale z
    punktu widzenia teorii takie stwierdzenie jest fałszywe. Co prawda
    *tercja mała ma trzy półtony*, ale to działa tylko w jedną stronę.
    Jest więcej (nieskończoność) interwałów, które mają trzy półtony.

Innymi słowy, tercja mała ma trzy półtony, ale trzy półtony nie są
tercją małą.

Aby określić interwał pomiędzy dźwiękami X i Y należy wykonać
następujące operacje:

1.  Na chwilę usunąć [znaki chromatyczne](znaki_chromatyczne "wikilink")
    (n = 0) i policzyć, ile kroków po elementach [przestrzeni
    naturalnych nazw
    dźwięków](przestrzeń_naturalnych_nazw_dźwięków "wikilink")
    trzeba przejść, aby dotrzeć od X do Y . Liczba ta będzie się nazywać
    liczbą [stopni](stopień "wikilink") [gamy
    diatonicznej](gama_diatoniczna "wikilink").
2.  Na podstawie tej liczby określić nazwę interwału (pryma, sekunda,
    tercja itd.) według rysunku.

|                               |                           |
| ----------------------------- | ------------------------- |
| nazwa interwału               | stopień gamy diatonicznej |
| [pryma](pryma "wikilink")     | 1                         |
| [sekunda](sekunda "wikilink") | 2                         |
| [tercja](tercja "wikilink")   | 3                         |
| [kwarta](kwarta "wikilink")   | 4                         |
| [kwinta](kwinta "wikilink")   | 5                         |
| [seksta](seksta "wikilink")   | 6                         |
| [septyma](septyma "wikilink") | 7                         |
| [oktawa](oktawa "wikilink")   | 8                         |

1.  Określić liczbę półtonów, dzielącą dźwięki X i Y. Jeżeli liczba
    półtonów przekracza dwanaście, należy podzielić ją modulo przez
    dwanaście, to znaczy wziąć resztę z dzielenia jej przez dwanaście.
    Na podstawie tej liczby określić rodzaj interwału według rysunku.
    Jeżeli nie możemy znaleźć naszego interwału w tej tabeli, to
    oznacza że trafiliśmy na interwał, który nie ma nazwy. W praktyce
    muzycznej jest to niemal niemożliwe.

Rysunek: Liczby półtonów i nazwy interwałów

## Liczba półtonów i nazwa interwału

Można też mówić o interwale w oderwaniu od
[dźwięków](dźwięk "wikilink"). Tak dzieje się na przykład przy
definiowaniu skali jako listy odległości w półtonach. Odległości te w
praktyce muzycznej są wyrażane nazwami interwałów o odpowiadających
liczbach półtonów. Na przykład odległość trzech półtonów jest przez
muzyków nazywana [tercją małą](tercja_mała "wikilink"). Oczywiście,
mogłaby być równie dobrze (z punktu widzenia teorii) nazwa np. sekundą
zwiększoną, ale żaden normalny muzyk tego nie robi *(no, chyba że się
wygłupia)*.

[kategoria:teoria muzyki](kategoria:teoria_muzyki "wikilink")