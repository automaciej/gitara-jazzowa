Metodą, którą powinni znać wszyscy muzycy, jest prowadzenie głosów, tak
by przechodziły płynnie z jednego akordu do drugiego, zmieniając przy
tym swoją rolę w [akordzie](akord "wikilink"). Niektóre
[dźwięki](dźwięk "wikilink") zmieniają swoją rolę w akordzie bez
zmiany wysokości.

[grafika:NutyzmianaRoliDzwiekowBezZmianyWysokosci.png](grafika:NutyzmianaRoliDzwiekowBezZmianyWysokosci.png "wikilink")

Oczywiście sposób prowadzenia głosów w jazzie daleki jest od sztywnych
reguł stosowanych w [harmonii
klasycznej](harmonia_klasyczna "wikilink"). W muzyce jazzowej tracą one
rację bytu jako nieuzasadnione. Interpretując prosty przebieg
harmoniczny, trzeba pamiętać, że forma akordu powinna zależeć nie tylko
od postaci akordów poprzednich, ale i od następującego. Najprostszym
przykładem jest [dominanta](dominanta "wikilink"), która prowadząc do
toniki durowej, powinna się różnić od dominanty prowadzącej do toniki
molowej. Oto niektóre różnice wykazane w przykładach:

|   |                         |   |                           |   |                             |   |                           |   |
| - | ----------------------- | - | ------------------------- | - | --------------------------- | - | ------------------------- | - |
| | | [G7](G7 "wikilink")     | | | [Cmaj7](Cmaj7 "wikilink") | | | [G9](G9 "wikilink")         | | | [Cmaj7](Cmaj7 "wikilink") | | |
| | | [G7♭9](G7♭9 "wikilink") | | | [Cm7](Cm7 "wikilink")     | | | [G7♭5♭9](G7♭5♭9 "wikilink") | | | [Cm7](Cm7 "wikilink")     | | |

Analizując te przykłady, można dojść do wniosku, że tonika durowa wymaga
w poprzedzającej ją subdominancie molowej drugiego stopnia kwinty
czystej, a w dominancie nony wielkiej; natomiast tonika molowa wymaga w
poprzedzającej ja subdominancie molowej drugiego stopnia kwinty
obniżonej, a w dominancie nony małej. Jest to prawda, ale jak większość
reguł w jazzie nic jest obowiązująca zawsze. Najogólniej można
powiedzieć, że stwarzając coś nowego i wartościowego, omija się
przeważnie jakieś reguły. Tak też jest i w harmonii jazzowej, gdzie
decyduje wyczucie i smak muzyczny.

[kategoria:harmonia jazzowa](kategoria:harmonia_jazzowa "wikilink")